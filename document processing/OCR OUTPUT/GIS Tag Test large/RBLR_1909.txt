RBLR 1909
1319.9.15
Sept . 15. — The Bishop commissions Richard de Vernon and four others to exact from the Rural Deans, Bailiffs. etc., a full account of all the goods of the Bishop which have come into their hands since he received the spiritualities and temporalities of the See. COMMISSIO AD RECIPIENDUM COMPOTUM. — Episcopus, etc., discretis, magistro R. de Vernoun, canonico Herefordensi, officiali, Johanni de Bromfeld seniori, domino R. de Breyntone, Rectori ecclesie de Aka, nostre diocesis, et domino W. Carles, Rectori ecclesie de Bradeweye, Wigornensis diocesis, clericis familiaribus nostris, et Stephano dicto Juveni, ballivo nostro de Bromyard, salutem, etc. De industria et fidelitate vestris plenarie confidentes vobis ad exigendum et recipiendum a decanis, ballivis, prepositis, et aliis nostris ministris raciocinium seu compotum de omnibus bonis nostris que ad ipsorum manus pervenerunt, vel pervenire debuerunt, seu poterunt, a toto tempore quo nobis exstiterunt nostra spiritualia et temporalia liberata usque ad tempus reddicionis raciocinii seu compoti eisdem post datam presencium imponende, et ad ipsos ad hoc, si necesse fuerit, compellendos, necnon ad allocaciones faciendas eisdem, prout vobis videbitur justum et racionabile, et omnia alia et singula agenda, que ad hujusmodi raciocinium seu compotum poterunt pertinere, tenore  presencium concedimus  facultatem (quod si non omnes hiis agendis potueritis interesse, quatuor, tres, aut duo vestrum ea nihilominus exsequantur) ratum habituri et gratum quicquid vos omnes, quatuor, tres, aut duo vestrum feceritis in premissis. In cujus rei, etc. Datum in prioratu sancti Rufi juxta Avynyonem, xv° die Septembris, anno Domini M°CCC°xix°, etc.