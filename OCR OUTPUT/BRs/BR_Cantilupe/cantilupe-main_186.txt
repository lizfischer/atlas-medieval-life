Oct. 6.—Ordinance  for the Church  of Burford.  The  custody is com- 
                   mitted to John  Sheldesley as curator, who  is to provide for 
                   the services and pay  siz marks  yearly  to Geoffrey de Bur- 
                  ford  while at  his studies. 

                Burerorpe.—Thomas,       etc., Galfrido  de  Burforde,   clerico, 
            salutem, ete.  Ponderantes  pericula  que, pro  defectu correccionis 
            discipline regiminis debite, in parochia ad quam   per J[ohannem], 
            bone  memorie,  predecessorem  nostrum, admissus   fueras de  gracia 
            speciali, multipliciter contingunt ; tueque compacientes necessitudini, 
            ne quasi  mendicando   vivas, in obprobrium  ordinis clericalis, tuis 
            defectibus exigentibus dicto  beneficio spoliatus ; volentes, utrique 
            incomodo  salubriter obviare, tibi caritative de fructibus beneficii dicti 
            victui providebimus  necessaria, et ecclesie predicte obsequii debiti 
            cum   regimine famulatum.    Ordinamus   igitur de tua spontanea et 
            expressa  voluntate,—in   nomine  Sancte   Trinitatis, Amen,—quod 
            magister  Johannes  de  Sheldesleye, custodie nomine  vel curatoris, 
            corporalem  possessionem dicti beneficii habeat, duraturam  a Festo 
            Sancti  Michaelis  proximo  futuro  usque  ad  idem  Festum   trium 
            annorum   continue subsequencium. et completorum ; tibique, Galfrido 
            de  Bureforde, sex  marcas  bonorum   et legalium  sterlingorum, ad 
            quatuor  anni  terminos   annuatim   solvendas, videlicet in  Festo 
            Omnium   Sanctorum  viginti solidos; in Festo Purificacionis proximo 
            sequentis viginti solidos; in Festo  Pentecostes proximo  sequentis 
            viginti solidos; et in Festo Beati Petri ad Vincula  xx solidos; de 
            qua pecunia volumus  te per idem  tempus diligenter scolasticis vacare 
            disciplinis, ut, expleto termino, sciencia et  moribus  laudabiliter 
            ornatus, alterius cura vel regimine ulterius non egeas cujuscunque. 
            Idem  autem  magister J[ohannes]  totum residuum  annuatii  recipiet 
            beneficii memorati, faciens ecclesie predicte ydonee per ministrum 
            ydoneum   deserviri. Ita tamen quod  idem J [ohannes], ad predictam 
            ecclesiam personaliter frequenter accedens, monicionibus salutaribus 
            et exemplo  bone  vite que  ad  edificacionem  animarum   pertinent,

ibidem  studeat seminare.  De  fructibus autem hujus anni, nunc  in 
                   horreis existentibus, reservamus nobis potestatem ulterius providendi 
                   qualiter antiqua  debita  tua  que  exigis tuis creditoribus exsol- 
                   vantur.  Volumus   tamen quod  idem  magister J [ohannes] de minis- 
                   tris ydoneis  ecclesie provideat  supradicte, ne  debitis obsequiis 
                   defraudetur;  et nos eidem  magistro J[ohanni]  providebimus  unde 
                   debeant  sustentari ministri memorati.   In  cujus rei testimonium 
                   sigilluin nostrum fecimus huic scripto dupplicato;  cujus una  pars 
                   penes te remanebit,  alters penes magistrum  superius  memoratum. 
                   Datum   apud Colne Sancti Aylwini,' ij Nonas Octobris, anno Domini 
                   M°CC°LXX°     sexto.