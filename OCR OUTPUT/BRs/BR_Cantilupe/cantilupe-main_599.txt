May  7.—The  Bishop's official has deposited in the Treasury at Here- 
                            ford £40,  the residue of the subsidy, as no place in London 
                            was  indicated in his instructions. The Abbot of Reading  has 
                            deposed  the Prior  of Leominster  and  sent him away.   The 
                            property of the Priory  has been sequestrated, and the  Abbot 
                            of Reading  cited to give evidence on oath as to the Church of 
                            Eye,  and  as  to the charge  of having  raised  the  amount 
                            exacted  from   the Priory,  contrary  to the  canons  of the 
                            Lateran  Council.   He  reports the  opinion of some  that tt 
                            would  be more  to the Bishop's interest and credit to stay in 
                            England  than  in France. 

                         Domino   suo suus clericus et minister id modicum quod  potest 
                     obsequii, cum  omnimodis   obediencia, reverencia, et honore.  De 
                     residuo subsidii nostri levando,  de  quo  michi  semel et  iterum 
                     demandastis, quantum   districcius potui injunxi magistro Ricardo, 
                     et quadraginta  libras quas fecit levari portassem et deposuissem 
                     Londoniis, si locum deponendi  specificassetis in litteris quas michi 
                     misistis; et ideo eas signatas deposui in Thesauraria Herefordensi 
                     quousque  beneplacitum vestrum  super eodem   michi plenius scribe- 
                     retis. Ad  hec, Abbas  Radingie Priorem  Leoministrie revocavit, et 
                     ipsum, sub  pena  excommunicacionis,  ne rediret ad suum   Monas- 
                     terium,  in Scociam   ire coegit.  Ego  vero  mandatum    nostrum 
                     litteratorium, Decano loci directum, anno  preterito . . .  .1 cum 
                     effectu omnia  bona  spiritualia ejusdem domus  in manus   nostras 
                     accepi, et Priorem  de  novo  missum,  post canonicas  moniciones, 
                     tanquam   intrusorem  absque canonica  admissione, feci denunciari 
                     excommunicatum;    Abbatem   et Conventum   predictos citantes per- 
                     emptorie  quod  super  ecclesia de  Eye  coram   nobis in crastino 
                     Beate  Trinitatis secundum retroacta processuri venirent. Prefatum 
                     siquidem  Abbatem  citavi peremptorie quod eisdem die et loco per- 
                     sonaliter coram nobis compareat, per suum  sacramentum   veritatem 
                     dicturus si antiquum   censum  Prioratus Leoministrie auxerit  isto 
                     anno  contra Concilium Latranense,  prout ab omnibus  proclamatur. 
                     Alia vobis relacione digna ad presens scribere nescio, nisi quod ab 
                     aliquibus dicitur quod honor  et  comodum   vestrum   esset pocius 
                     morari  in  Anglia quam    in  regno  Francorum.   Bene   valeatis. 
                     Datum   Londoniis die Beati Johannis de  Beverlaco.