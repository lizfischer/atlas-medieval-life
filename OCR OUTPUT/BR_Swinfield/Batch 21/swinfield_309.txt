April  3.—Details  as to the  death of  Gerard  de  Ugina  at Paris, 
                           and the instructions given by him as  to the disposal of money 
                           sent to the chancellor, Gilbert de Swinfield. 

                       De   ULTIMa voLUNTATE  GIRARDI  DEFUNCTI,—Memorandum      quod 
                   tercio die  mensis  Aprilis, anno Dom.   M°CC*  nonagesimo  primo, 
                   Thomas   Emme   de Prestebury, quondam  famulus  Gyrardi de Ugina, 
                   personaliter constitutus coram domino in manerio  suo de Colewelle, 
                   juratusque et examinatus,  deposuit in  virtute prestiti sacramenti 
                   quod  idem Girardus, dominus  suus, die Martis proxima ante festum 
                   annunciacionis  dominice, anno   eodem,  cum  in manerio   suo  de 
                   Cumbs   villa, Parisiensis diocesis, aliquamdiu jacuisset infirmus, 
                   tradidit sibi quandam pixidem  in  quam  posuerat quasdam  litteras 
                   canonicales vel obligatorias, et injunxit eidem quod ipsam pixidem 
                   eum   predictis litteris celeriter deportaret magistro Gilberto de 
                   Suynefeud,  cancellario Herefordensi, tunc   Parisius commoranti, 
                   et sibi diceret quod pecuniam   in  litteris ipsis contentam idem 
                   magister  Gilbertus exigeret  a  debitoribus suis, et  medietatem 
                   ejusdem  pecunie  ipse  haberet de  dono  dicti Girardi, et  aliam 
                   medietatem  solvi faceret pro  salute anime  sue  matrici  ecclesie 
                   Herefordensi.  Et  cum  idem  Thomas   quod  sibi injunctum fuerat 
                   complevisset, in crastino rediens invenit dominum suum  predictum 
                   defunctum.   Johannes  de  Wolvinehope,  famulus  ejusdem  Girardi, 
                   juratus  et examinatus  super  premissis  dixif quod presens   fuit 
                   qauum dominus  suus misit predictum  Thomam   Parisius, concordans 
                   cum   dicto  Thoma   de  die  et loco,  pro  quo   tamen   negocio 
                   ignoravit. Requisitus de  causa sciencie dixit quod fuit in camera 
                   cum  eisdem,  et  audivit dominum   suum  injungere  dicto Thome 
                   quod festinaret redire ad ipsum, quia antequam ipse rediret credidit 
                   moriturum.   Requisiti ambo singillatim in quo statu idem Girardus 
                   fuit, cum  hec  injungeret et diceret, dixerunt quod  fuit compos 
                  mentis,  et sane  et aperte loquebatur, sed  de convalescencia des- 
                  perabat.   Obiit Girardus predictus xxij° die mensis Marcii, hoc est 
                  xj° kal. Aprilis, anno Dom. M°CC*   nonagesimo  finiente.