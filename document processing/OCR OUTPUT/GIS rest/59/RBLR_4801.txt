RBLR 4801
1348.1.19
Jan. 19.-Mandate from the archbishop of Canterbury to the bishop to appear with his co-executors at Lambeth and give an account of the will and estate of Adam, late bishop of Winchester, also to give public notice to all legatees and creditors to make their claims at the same time. Johannes, permissione divina Cantuariensis archiepiscopus, etc., venerabili fratri nostro, domino Johanni, etc., salutem et fraternam in Domino caritatem. Juxta oñìcii nostri debitum volentes cerciores effìci qualiter ultima disposicio bonorum domini Ade, nuper episcopi Wyntoniensis defuncti, nostri dum vixit et ecclesie nostre Cantuariensis suffraganei, sit per vos, unum executorum dicti testamenti, et ceteros executores ejusdem impleta, tenore presencium vos citamus et per vos ceteros coexecutores dicti testamenti vestra in diocesi commorantes citari peremptorie volumus, et mandamus quod sufficienter compareatis et compareant coram nobis vel nostro commissario in ecclesia de Lamhethe proximo die juridico post festum invencionis sancte crucis, testamentum et inventarium bonorum omnium dicti defuncti ad suum spectancium testamentum omniaque alia instrumenta et munimenta administracionem hujusmodi tangencia exhibituri, racionemque, compotum, seu calculum administracionis vestre et sue in ea parte plenarie reddituri, necnon dicti coexecutores in vestra diocesi, ut premittitur, commorantes quibusdam interrogatoriis eis et cuilibet eorum ex offìcio faciendis similiter responsuri, et super eisdem, si necesse fuerit, personaliter juraturi, ulteriusque facturi et recepturi, cum continuacione et proregacione dierum tunc sequencium usque ad ipsius negocii expedicionem finalem, juxta naturam et qualitatem ejusdem quod ipsius rei congrua expedicio exigit et requirit. Citetis insuper seu citari faciatis peremptorie omnes et singulos creditores et legatarios ac omnes alios et singulos quorum interest, si qui fuerint, et in specie in vestris civitate et diocesi appareant quibus de hiis qua in hac parte debentur eisdem non fuerit satisfactum, seu quibus aliquid juris competit nominatim. Alioquin palam et publice [nuncietis] generaliter in vestra Herefordensi ecclesie et in aliis ecclesiis et locis solempnibus et publicis vestrarum civitatis et diocesis Herefordensis quod, si se velint opponere in premissis vel aliquid petere ab executoribus memoratis racione testamenti predicti seu mortis dicti defuncti, compareant sufficienter et legitime coram nobis aut nostro commissario in hac parte dictis die et loco acciones suas, si quas habent et quicquid juris eis competere noscitur, contra executores pro termino peremptorio prosecuturi, proposituri, ac eciam ostensuri, ac juri in omnibus parituri, denunciantes eisdem quod, sive venerint sive non, in ipso termino procedetur prout de jure fuerit procedendum. Et quid feceritis, etc. Datum арud Lemhethe, xiiii° kal. Februarii, anno Domini М°ССС°хl° septimo, etc. [In the margin] Receptum арud Fynesbury, xxvi° die Januarii.