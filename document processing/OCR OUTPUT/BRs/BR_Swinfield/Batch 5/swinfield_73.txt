Mar.  14.—Bishop   Hugh   Ffoliot consigns the government of the 
                          hospital at Ledbury to the dean and  chapter. 

                            D, 1232. 

                         CoNFIRMACIO  EPISCOPI HOSPITALIS  DE LepBury.—Omnibus,     etc., 
                    Hugo  Foliot, ete. Cum  tranquillitatis et securitatis acta benigno sint 
                    amplianda  favore  universitati vestre significamus quod nos, pacis et 
                    securitatis domus  hospitalis de Ledebury sub  Malvernia affectantes 
                    remedium,   dedimus  et concessimus dilectis in Christo filiis, decano 
                    et capitulo, liberam disposicionem  dicti hospitalis cum pertinenciis 
                    sine  aliquo  retenemento  nobis  vel successoribus nostris in dicto 
                    hospitali habendo.   Idem   vero decanus et capitulum  percipient in 
                    perpetuum   xl solidos annuos   de  dicto hospitali; et omnia  bona 
                    residua  que  nunc idem   hospitale optinet  vel in  futuro optinere 
                    poterit cedent  in pios  usus  pauperum  et  languidorum  in eodem 
                    hospitali jacencium.   Decedentibus   vero fratribus ejusdem  hospi- 
                    talis dicti decanus et  capitulum  habeant   in perpetuum   liberam 
                    potestatem  alios substituere, et secundum    voluntatem  eorum  de 
                    omnibus   in dicta domo disponere  sine contradiccione cujuslibet, ita 
                    quod  in nullos alios usus nisi  in usus pauperum   et languidorum 
                    res dicte domus  commutabunt,   et omnes  res, jura, et possessiones 
                    servabunt  et mantinebunt,  et  omnes   viriliter pro posse suo  de- 
                    fendent.   Si vero cursu  temporis, Deo  dante, creverint facultates 
                    dicti hospitelis et suffecerint ad sustentacionem  duorum   capella- 
                    norum,  erunt ibi duo capellani inperpetuum, quorum unus  celebrabit 
                    divina pro anima nostra et predecessorum  et successorum  nostrorum 
                    et canonicorum   Herefordensium  et  omnium   fidelium defunctorum, 
                    et alter celebrabit divina  pro  vivis et  omnibus    benefactoribus 
                    dicti hospitalis.  Decedente   vero  aliquo  canonico  Herefordensi 
                    uterque  capellanus  faciet unum   triennale pro  anima  decedentis 
                    sicut consuevit  fieri in majori ecclesia Herefordensi.   Nos  vero, 
                    consensu  capituli et de consilio proborum  virorum  et discretorum, 
                    publice et  solempniter excommunicamus     illos qui aliquo tempore 
                    imposterum   contra  predictam  ordinacionem   venerint, vel res et 
                    possessiones diminuerint, vel in aliquo subtrahere, vel diminuere, vel 
                    commutare   presumpserint  contra predictam  ordinacionem  nostram. 
                    Et  hec  fecimus solempniter,  convocato clero  et populo in majori 
                    ecclesia Herefordensi, die  dominica  proxima   post  festum  sancti 
                    Gregorii, anno  gracie  M°CC°   tricesimo secundo.    Hiis testibus, 
                    dicto clero et populo ad hoc  vocato, et capitulo Herefordensi, cujus 
                    sigillum ad majorem  securitatem  presenti scripto est appositum. 

                       i. 16b.