Aug. 9.—A   second letter to E. Mortomer. 

                      SECUNDA   LITTERA   DIREOTA   EIDEM.—Nobili   viro, etc., E.  de 
                 Mortuomari,   Ricardus, ete.  Ad  ea que  nuper vidimus  contineri in 
                 quadam    cedula nobis  ex  parte  vestra portata  sic vestre discre- 
                 cionis amicicie  respondemus   quod  consistoria que  jure diocesano 
                 in  nostra diocesi tenebuntur  in posterum  in locis talibus, auctore 
                 Domino,   tenebuntur  quod  nullum  exinde  fiet prejudicium juri seu 
                 antique  et prescripte possessioni nostre ecclesie Herefordensis, nec 
                 gravamen   aliquod injustum  inferetur exinde clero vel populo nostre 
                 diocesis memorate,  quinimmo  si invenire possimus per inquisicionem 
                 legitimam  vestros subditos per nostros  ministros gravatos in aliquo 
                 minus   juste  omnia    faciemus,  quamcicius   comode   potuerimus, 
                 emendari.   Nec  credi fas est, salva pace illius qui scripsit cedulam 
                 prenotatam,   quod   vir tante  sapiencie  et auctoritatis sicut fuit 
                 bone   memorie    dominus   J.,  Cantuariensis,  archiepiscopus,  qui 
                 semper   secum  habuit  in  utroque  jure copiam  peritorum,  aliquid 
                 ordinaverit vel statuerit de consistoriis memoratis contra canonicas 
                 sancciones.  In  quibus  sancitum  est quod  vacante  sede pontificali 
                 quacumque    nichil debeat   innovari aliqua  racione,  cum  non  sit 
                 qui  jura pontificalia possit tueri  vel pro  hiis cuicumque   judici 
                 respondere.   Non   est igitur necesse, si placet, quod  de exercicio 
                 juris nostri predicti amodo sitis solliciti donee inde aliquid videritis 
                 vel audieritis in  futurum, quia  revera taliter intendimus  de  pre- 
                 missis  disponere   sicut  crediderimus  Deo   altissimo et  clero et 
                 populo  nostre diocesis racionabiliter complacere, ita quod nec opus 
                 erit occasione  hujusmodi  negocii convocacionem   cleri nostri facere 
                 generalem   propter  plures  legitimas raciones.  Intendimus   tamen 
                 ob reverenciam  vestri de premissis omnibus  et singulis cum capitulo 
                 nostro  Herefordensi  in crastino sancti  Michaelis proximo   venturi 
                 tractare, quia tunc  convenient omnes   canonici, precipue residentes,

juxta  consuetudinem  suam  antiquam, et de  consilio eciam ipsorum 
                               si que fuerint errata corrigi faciemus. Et per ipsos scire poterimus 
                               tune ibidem  si dominus   archiepiscopus supradictus ordinacionem 
                              quamcumque    fecerit, quod non credimus,  super negocio memorato, 
                              per  quam   jus  et possessio prenotata  debeant  immutari,  quibus 
                              eciam  usus  est  toto suo  tempore   dominus  Thomas,   episcopus, 
                              noster proximus  predecessor, et plures  alii ante ipsum.  Vestram 
                              eciam  prudenciam   credimus  non  latere quod  sine gravi periculo 
                              non  possumus  jura et consuetudines  pertinentes ad Herefordensem 
                              episcopum   ab   antiquo, in  quarum    possessione  Herefordensem 
                              episcopatum   invenimus,  relinquere, qui forcius obligamur  hujus- 
                              modi,  relicta vel perdita si fuerint, totis viribus restaurare seu ad 
                              statum  debitum  revocare.   Tamen  eciam  tractare poterimus  cum 
                              eisdem  si occasione negocii antedicti illuc clerum nostre  diocesis 
                              oporteat  convocare,  quod   per  Dei  graciam   non  erit necesse. 
                              Ceterum   rectorem  ecclesie de Penecumbe   et  alios qui  dicuntur 
                              clandestinum   matrimonium   de  quo scitis in nostra  diocesi cele- 
                              brasse contra  canonicas sancciones, vel suum assensum   tali matri- 
                              monio  prebuisse, citari fecimus ad comparendum    coram  nobis vel 
                              officiali nostro Herefordie die Sabbati proximo preterita, et exinde 
                              ordinabitur contra ipsos processus, prout justicia suadebit, ne tam 
                              gravis presumpcio  remaneat   impunita  in  scandalum  plurimorum. 
                              Utinam   inperpetuum  optime  valeatis. Datum   apud  Bosebury   in 
                              vigilia sancti Laurencii, martiris, anno Dom.  M°CCexcix*. 

                                A.D.  1299.