Sept. 11.—The  bishop, in reply to the king's request for information, 
                                     reports that John Aaron,  the present incumbent of the chapel 
                                     of Broseley, was presented to bishop  Adam  by  the prior and 
                                     convent  of Wenlock on the  nomination of Sir  Walter Beytyn, 
                                      lord of Broseley, but that he has not yet discovered to whom 
                                      the presentation now belongs. 

                                   Edwardus,   etc., Johannes,  etc.  Volentes  certis de  causis 
                              cerciorari quis ultimo presentavit personam   ad capellam  de Bur- 
                              wardesleye, vestre diocesis, et ad cujus nominacionem   presentacio 
                              illa facta fuit, et quis  vel qui  ad  eandem   capellam  personam 
                              nominare   et presentare ante hec  tempora   consuevit vel  consue- 
                              verunt,  vobis  mandamus    quod,  scrutatis  registris vestris vel 
                              predecessorum   vestrorum   premissa  contingentibus,  nos  de   eo 
                              quod   inde  inveneritis reddatis in cancellaria nostra sub  sigillo 
                              vestro distincte et aperte  cerciores, hoc breve nobis remittentes. 
                              Teste  meipso   apud  Westmonasterium,   xxviii? die Augusti, anno 
                              regni nostri Anglie xxxiii*, etc. 
                                   Venerabili, etc., W., episcopo Wyntoniensi, Anglie cancellario, 
                              Johannes,  etc., salutem. Breve domini  nostri regis recepimus pre- 
                              sentibus annexum,   cuius brevis pretextu, nostris et predecessorum 
                              nostrorum  registris scrutatis, comperimus quod  dominus  Walterus 
                              Beytyn,   miles, dominus  de  Borewardesleye  quemdam     dominum 
                              Johannem   Aaron,  capelle  de Borewardesleye   nunc   ut credimus 
                              incumbentem,   priori et conventui sancte  Milburge  de Wenlok   ad 
                              dictam  capellam de Borwardesleye  ultimo nominavit, et iidem prior 
                              et  conventus ipsum   dominum   Johannem  sic per dictum  dominum 
                              Walterum   ad eandem  capellam nominatum  domino  Ade, Herefordensi 
                              episcopo,  predecessori nostro, presentavit  qui  ipsum   dominum 
                              Johannem   ad dictam  capellam ad  presentacionem  dictorum  prioris 
                              et  conventus,  mediante  nominacione  dicti domini Walteri, militis, 
                              admisit et canonice instituit in ewdem.   Utrum  vero ad  alium vel 
                              alios quam  dominos   de  Borewardesleye  et priores et conventum 
                              de Wenlok   predictos nominacio et presentacio ad  dictam capellam, 
                              cum   eam  vacare contigerit, pertineat vel pertinere debeat in dictis 
                              registris minime continetur, et sic dictum breve sumus  in omnibus 
                               executi.  Datum  apud  castrum  nostrum   Castri Episcopi, xi° die 
                               mensis Septembris, anno  Domini  M°CCC*lix, ete. 

                                  Pol. 178b.