May   25.—Bull   of  Honorius   IV  to  the archbishop,  bishops, and 
                           clergy of  the province of  Canterbury  on  the subject of his 
                           election to the papal  office. 
                        De   consecracionE   Honortt  pape.—Honorius    episcopus, servus 
                    servorum   Dei, venerabilibus  fratribus, archiepiscopo Cantuariensi, 
                    ejusque  suffraganeis, ac  dilectis filiis, abbatibus, prioribus, archi- 
                    diaconis, prepositis, et aliis ecclesiarum prelatis per Cantuariensem 
                    provinciam  constitutis salutem et apostolicam  benediccionem.   Quis 
                    loquatur  potencias Domini   auditas [vel] omnes   faciet laudes ejus, 
                    mira eciam   innumera  sue  virtutis opera, que ipse potens ex omni- 
                   bus  potenter   et ineffabiliter operatur, ita sufficienter enuncians et 

31.

explicite disserens  ut  audiantur  ab  aliis, et audientes laudibus 
                               ipsum   condignis attollant laudandum  procul  dubio sine fine secun- 
                               dum   multitudinem  sue  magnitudinis  infinite.  Profecto admiracio 
                               mixta  questioni premisse  non  tam  raritatem ad quesita sufficientis 
                               insinuat quam   generalem   omnium   in hoc  insufficienciam veridica 
                               insinuacione designat.  Nec   enim quisquam   ea  explicare loquendo 
                               vel comprehendere    sufficit meditando, cum  sint incomprehensibilia 
                               Dei  judicia  et investigales  vie ejus.   Et  idcirco non  ad  com- 
                               prehendendum    vel eciam  investigandum  humana   racio proficit sed 
                               investigando miratur,  stupet, et deficit, cur ipse terribilis in con- 
                               siliis super filios hominum,  et precipue  circa regimen sacrosancte 
                               matris ecclesie innotescens, interdum rectores ipsius virtutibus fortes 
                               et  viribus pro  sue  disposicionis libertate subducit; interdum   in 
                               successoris substitucione illis quos apciores ad id communis   homi- 
                               num   censura  perhibebat omissis, ecclesie ipsius gubernacionem   et 
                               curam   longe disparibus  in utrisque alto  suo  consilio, licet nobis 
                               occulto et  nimirum   admirando,  saltem  permittendo  committit,  in 
                               hoc  eciam  suam  omnipotenciam   et nichilominus  eandem  ecclesiam 
                               per  ipsum   principaliter gubernari  evidenter  indicans.   Evidens 
                               eciam  omnibus  est opus potencie virtusque potentis  immensi  oneris 
                               sarcinam  culmini  apostolatus annexam   adeo   levigari debilibus ut 
                               levigantis ope   salubriter  supportetur,  et  proinde   manifestum 
                               paret  ipsam   ecclesiam  regi et  dirigi pocius opitulantis arbitrio 
                               quam  illius cui regimen  ejus erat sua disposicione seu permissione 
                               commissum.     Sic  sic  ille pater omnipotens   providencia  cuncta 
                               gubernans  constitutos  inter  maris  mundi   hujus  amari  procellas 
                               sine rate  salvificat, populum  qui alias ubi  non  est rector facile 
                               corruit a ruina   sine rectoris ydoneitate  preservans.   Non   enim 
                               vocat  multos  sapientes secundum   carnem   et  non  multos  nobiles 
                               multosve  potentes,  set infirma  mundi   eligit ut superbiam   inni- 
                               tentis sibi fortitudinis humane retundens  forcia quoque  confundat. 
                               Nec  aliquis creature sapiencie, nobilitati, vel potencie ipsius ecclesie 
                               direccionem   erronee  presumat   ascribere, set  totaliter attribuat 
                               creatori,  Ex  hoc  eciam   eos  quos  consciencia insufficiencie sue 
                               premit  spe  roborans fiduciaque  comfortans, ut si quem  hujusmodi 
                               ad  jugum   Domini    ipsius onera   in  ejusdem   ecclesie regimine 
                               subeunda   vocari contingat, instante necessitate, non  sic  defectus 
                               proprii consideracioni succumbat  quod  cedens  laboribus, colla sub- 
                               ducens  oneribus, seque  mercenarium   exhibens   custodiam   domini 
                               ovilis effugiat, ut eandem piam  matrem   ecclesiam in tempestatibus 
                               variis fluctuantem impie  derelinquat, sed de ipso  diffidens confidat 

                               A.D.  12%5

in  Domino    et de  illo sperans  ecclesieque  compaciens    subire, 
                   prout  res  exigit, ipsius  onera  non   pavescat. Hujusmodi    spe 
                   fiduciaque reficimur in  eo quod  in  eadem  ecclesia hiis accidisse 
                   diebus  ad humiliacionem   nostram  et conditoris  omnium   gloriam 
                   in vestram  noticiam, licet jam volucris fame preconio forte deduc- 
                   tum,  censuimus  seriosius et cercius deducendum.  Nuper   siquidem 
                   quarto  kalendas  Aprilis felicis recordacionis Martino papa,  pre- 
                   decessore  nostro,  prudencie  ac  sciencie  multarumque    aliarum 
                   virtutum  dono  pollente, per naturalem mortis occasum  de  nequam 
                   seculi hujus   angustiis liberato, et ipsius  corpore  cum   debita 
                   exequiarum   sollempnitate  sepulto, prima  die  dicti mensis  cum 
                   fratribus nostris, de  quorum   numero   tune eramus,   libere nulla 
                   inclusionis coaccione preambula,  quai  aliquando in ecclesie ipsius 
                   vacacionibus  dampnabiles presumpsit  abusus,  convenimus  ad  trac- 
                   tandum    de  substituendi eleccione  pastoris, et  post  missarum 
                   sollempnia  ex  more  in  honorem   sancti Petri celebrate tractatu 
                   aliquo habito, tandem   in crastinum  via electa concorditer, facto- 
                   que  et publicato  scrutinio, quod  nec  sequens  habuit  sicut nec 
                   oportuit nec  precedens, votorum  fratrum  eorundem   directorum in 
                   nos, co  tempore  sancte Marie  in Cosmedin   diaconum  cardinalem, 
                   tanta  est  inventa  concordia,  et  de  wunanimi  eorum   omnium 
                   voluntate  adeo  concors de  nobis in  summum    pontificem  eleccio 
                   subsecuta;  quia tam  grandi tamque   inexpectata, immo  et omnino 
                   nobis  inopinata novitate, plusquam    verbis exprimere  possumus, 
                   attoniti facti sumus   velud   in  mentis  excessu,  filiis namque 
                   matris nostre, ipsius videlicet ecclesie Romane,  communis   matris 
                   et domine,   cardinalibus contra  nos  pugnantibus  ut, nobis  jugo 
                   apostolice  servitutis imposito, custodem   nos   in alienis vineis 
                   ponerent ;  qui et nostrorum  meditacione defectuum  nos  nec  pro- 
                   prie custodiende  sufficere humiliter confitemur, et post  defectus 
                   eosdem  quos  ipsis ad majoris voluntatis judicium  quasi palpitan- 
                   dos exponebamus    objectos, ad optinendum   super  hoc consensum 
                   nostrum   non   solum   importune   instantibus  set  infauste.  O 
                   quanta  animum   nostrum   perplexitatis vexabat anxietas. O  quam 
                   acutis, quam   amaris  cor  nostrum   pungebatur   aculeis, diversis 
                   suggestionibus sub  consciencie ac  racionis examine  confligentibus 
                   altrinsecus in eodem.    Hine  nostra  debilitas suggerebat a molis 
                   importabilis universali mundi  regimine nostros imbecillos humeros 
                   subducendos,  nec  apostolorum  principis cathedram  tremende  alti- 
                   tudinis vitandeque  insufficientibus sollicitudinis speculam conten- 
                   dendam.   E  regione  vero ejusdem   status ecclesie orbisque totius

impacati  suasionis  adjeccio   quod,  cum   matris   sit  honor   ex 
                                precepto Domini   exhibendus, qui  in scripturis non in salutacionum 
                                solummodo    sed in aliorum   suffragiorum  exhibicione sentitur tam 
                                graviter, immo in gentes fide catholica insignitas, non tantum infideli- 
                                bus sed  eciam orthodoxis  insurgentibus gentibus, et regnis in regna 
                                periculose  divulsis, terre sancte nimis  dampnose    retardata  sub- 
                                vencio,  et aliorum  negociorum   fidei ejusdem  impedita  promocio, 
                                aliaque  ipsius orbis satis nota  discrimina  contrarium   suadebant. 
                                Habebaturque    hujusmodi  suasionis  adjeccio quod,  cum   matri  sit 
                                honor  ex  precepto  Domini  exhibendus,  non  erat eidem  reverende 
                                matri ecclesie, quin pocius orbi toti, maxime hoc tempore tam  neces- 
                                sarii subsidii solacium  subtrahendum;   presertim cum   de preteritis 
                                vacacionibus  conjectura consurgens  filialem in nobis et dictis frati- 
                                bus ad prospectum  ipsius matris affectum sollicitacione amoris solliciti 
                                plena  concutitur ne, si tam  prompta   eorundem  fratrum  concordia, 
                                que  non  absque illius gracia, qui unanimes habitare  facit in domo, 
                                provenisse  devote  supponiter, negligeretur, seu preteriret ineficax, 
                                inimico  homine  super  seminante  zizania, instantis tunc provisionis 
                                negocium   in  discordia  lamberetur,  prolixione  vacacionis  ipsius 
                                ecclesie alia quoque   grandia  pericula comminante.     Hiis  autem 
                                et  aliis, que subticeri ad  presens brevitatis suasit objectus, non 
                                leviter alternantibus anxie  deliberacionis nostre judicium, occurrit 
                                deliberantis obtutibus  ille Israelitici populi protector egregius et 
                                strenuus  bellorum   Domini   preliator, qui, aliis terrore concussis 
                                racione  multitudinis  nimie  insurgencium   ex  adverso,  inquit in- 
                                trepide, melius  est  mori  nos  in prelio quam   videre mala  gentis 
                                nostre et sanctorum,  sicut fuerit voluntas in  celo sic fiat. Exem- 
                                plari  doctrina  vocatus  ad  regendam    ecclesiam, dirigendam,   et 
                                protegendam,   tanquam   salvatoris vicarius, in  summi   pontificatus 
                                apice  populi Christiani salutem  instruens  et informans,  ut instar 
                                ipsius pericula regendi  gregis abhorreat in  occurrendo  at sua non 
                                metuat,  et non  solum  quieti sue non  consulens, immo   et vite sue 
                                non  parcens, nequaquam   sic de virium suarum  ad  ea que  imminent 
                                imparitate desperet, quin sub  spe celestis auxilii se illis confidenter 
                                exponat   et  divine   voluntati  committat.    Premissis  sane   spe 
                                et  fiducia roborati et  instruccione et informacione   deducti, pre- 
                                tacta ecclesie, fidei, terreque discrimina variaque orbis  dissidia in 
                                nostre  matris archano   non  absque  gravi amaritudine  recensentes, 
                                eligimus  pocius  nos  ipsos  ministerio  quod  supra  vires  nostras 
                                est exponere  quam   ecclesiam, fidem,  ceteraque predicta relinquere 
                                discriminibus   tantis exposita,  consciencia  reluctante  antequam 

                                A.D.  1285. 

                                   Fol. 31b.

humilitato  spiritu oculos in excelsa levantes ad  celi terreque fac- 
                   torem,   a  quo   auxilium   procedere  confitetur veraciter eximius 
                   pophetarum,   sub ipsius spe honus injunctum  eleccioni premisse con- 
                   senciendo   cum   multo   timore   atque  tremore   submittimus,   de 
                   insufficiencia nostra nimis, nichil vero  de sua  omnipotencia  hesi- 
                   tantes;  sed  apud   ipsum  devotis  supplicacionibus insistentes ut, 
                   sicut  memorato   bellorum  Dei  belligero, in manu   ipsius ejusdem 
                   Israelitici populi salute directa, obtentum  de  hostilibus tunc  im- 
                   minentibus   de die eventum,   sic et in manibus   nostris gregis sui 
                   cure  nostre  commissi   salutem   dirigat, et de  dictarum  ecclesie, 
                   fidei, terreque persecutoribus votivum exitum  sua  pietate concedat, 
                   ut  vertantur  impii, et conversi  ad Dominum     impii amplius  non 
                   existant, de persecutoribus  prosecutores effecti, Excelsi eos dextera 
                   immutante.     Quod  ut efficaciter vestris adjuti suffragiis optinere 
                   possimus   caritatem vestram  assistricem instanter petimus,  et cum 
                   instancia  humili  eadem   suffragia imploramus,   vos  universos  et 
                   singulos intimo  affectu rogantes et affectuosa exhortacione monentes, 
                   quatinus  considerato prudenter  quod, cum  sitis in partem sollicitu- 
                   dinis  tante vocati, decet  vos  in  prosecucione  illius cooperantes 
                   esse sollicitos, humilitati nostre in suscepti  execucione  ministerii 
                   devotas  et  sedulas pro  nobis  fundendo  preces  ad  Dominum,    et 
                   in plebibus  diligencie vestre commissis  extirpando vicia inserendo- 
                   que  virtutes sic studiose cooperari velitis quod, vobis pervigilis in 
                   illis pastoris partes  implentibus,  adeo  nobis  quo  ad  eas  opere 
                   partito  sit levius  quod  in  aliis officii nostri debitum   liberius 
                   exequentes   retribucionis eterne premium   sequamur   instancius, et 
                   una   cum   grege  nobis tradito efficacius de  retributoris bonorum 
                   omnium    misericordia consequamur,  vos  quoque  preter  participium 
                   retribucionis ejusdem  in nostris oportunitatibus, in quibus graciose, 
                   quantum    cum   Deo  poterimus,  adesse  vobis  intendimus,  proinde 
                   fayorem    apostolicum  propicium   senciatis.  Datum    Rome   apud 
                   sanctum   Petrum,  viij kal. Junii, pontificatus nostri anno primo. 

                   125.