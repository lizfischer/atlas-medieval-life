June  12—Mandate    from  the bishop  to the prior of  Chirbury to 
                                    curb  the licence and  disorder among  the  members  of his 
                                    house and  to punish  the offenders. 

                                   Priogt   pz   Curtrepury.—-Ricardus,   etc., domino   priori  de 
                               Chirbury,  salutem, etc.   Cum   inter cetera  que  ex  officii nostri 
                               debito nobis  incumbunt  ubi  majus   periculum  vertitur ibi caucius 
                               et celerius teneamur  remedium   adhibere,  attendentes quam   plena 
                               sit periculis dissensio animarum quam   parit invidia et inobediencie 
                               rebellio, que idolatrie comparatur   quam   gignit superbia  sathane 
                               ruinosa, precipue inter viros pre  ceteris divino cultui mancipatos, 
                               vobis in virtute obediencie firmiter injungendo  mandamus   quatinus 
                               fratres vestros contra beati Augustini regulam  discordantes ad con- 
                               cordiam  celeri remedio  reducatis,  et vobis   inobedientes justicia 
                               mediante  taliter compescatis ut, legem status sui prudencius  atten-

128.  dentes, ab eadem  exorbitare non audeant in futurum.   Hee  autem 

                    idcirco  vobis  scribimus  in  presenti, quia  nobis  nuper   extitit 
                    veraciter intimatum  quod  tanta est inter fratres vestros discordia, 
                    et  precipue inter illos quibus commissa  sunt  officia domus vestre, 
                    quod  nec jura  nec  possessiones ecclesie vestre modo   debito con- 
                    servantur, ex  quo  eciam nostre  Herefordensi  ecclesie prejudicium 
                    generatur.  Ipsi eciam  fratres vestri, ut audivimus, tam sunt vani, 
                    litigiosi, garruli, vagi, et profugi super terram, quid nec Deo  nec 
                    vobis, neglecta regularis observancia discipline, obediunt, ut deberent, 
                    ex quo  sequitur quod  cuncta  negocia  domus   vestre per defectum 
                    consilii et auxilii eorundem pejorem  sorciuntur effectum, et minus 
                    in omnibus   prosperantur.   Ita vero non   sine anxietate cordis et 
                    admiracione  tenore  presencium   nunciamus  precipientes ut,  quam 
                    cicius potueritis, hec omnia   corrigatis, et si aliquos  inveneritis 
                    contra vestram   correccionem  rebelles nobis  eorum  nomina   citra 
                    festum  sancti Michaelis, ubicumque  fuerimus  in nostra diocesi, per 
                    vestras litteras intimetis, et nos, Deum  habentes pre  oculis, ipsos 
                    de loco  amovendo   ad tempus   vel aliter castigando taliter ordina- 
                    bimus  de eorundem   statu, sicut eorum animabus   et aliorum quieti 
                    melius  viderimus  expedire; nec  oblivioni tradatis quod  nos  dum 
                    visitaremus  vestrum  conventum   hec  omnia   una  cum   aliis pre- 
                    cepimus  emendari.    Conservet  vos  Deus   et  diriget in agendis. 
                    Datum   apud   Bosebury,   die  sancti Botulfi abbatis, anno   Dom. 
                    M°CCelxxx  sexto, ete. 

                        Item   memorandum     quod  transcriptum  littere domini  decano 
                    Herefordensis,  cujus   auctoritate habet   licenciam  abessendi  ad 
                    tempus,  continetur prius in folio cui inscribuntur iste littere numer- 
                    ales, videlicet xxvj.