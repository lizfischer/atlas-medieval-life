May   18.—Inspeximus   by  the archbishop of  Canterbury  of a  bull 
                                     of Alexander  IV  in 1267,  in favour of  the friars. 

                                      1281, 

                                   PRIVILEGIUM    FRATRUM    [miNoRUM.—Universis,    etc., R.,  per- 
                               missione   divina  Londoniensis   episcopus,   salutem   in  Domino 
                               sempiternam.   Noveritis nos  inspexisse, vidisse, et diligenter legisse 
                               quasdam   litteras felicis recordacionis  domini    Alexandri,  pape 
                               quarti, cum   bulla  plumbea,   non   cancellatas, etc.,  continencie 
                               infrascripte :—Alexander,  episcopus,  etc., venerabilibus  fratribus, 
                               patriarchis, archiepiscopis, et episcopis, ad quos  littere iste per- 
                               venerint, salutem, etc. Non  sine multa cordis amaritudine  animique 
                               turbacione  audivimus  quod   nonnulli magistri  et doctores  ac  alii 
                               acuentes  ut  gladium   linguas suas  et  venenum   aspidis  gerentes 
                               sub labiis ad infamiam, gravamen,  et dispendium   innocentium, illud 

                                  Rol.   128,

in suggillacionem  et lesionem dilectorum filiorum, fratrum minorum 
                   et  predicatorum,  nequiter  vomuerunt.    Et  licet ipsos  distincte 
                   non  nominaverint   nec  vocabulis propriis expresserint, eos tamen 
                   quibusdam   verborum   involucris et certis ac cautis convolucionibus 
                   apertius  innuerunt, ita  quod  ex  talibus eorum   dictis manifeste, 
                   tenquam   si  expressim  illos nominassent,  innotuit quod  de  ipsis 
                   fratribus loquebantur.    Fuderunt, inquam,   virus et contra eos in 
                   scolis, predicacionibus, et alibi asserere presumpserunt quod in statu 
                   et via salvandorum  non  erant, nec meritoria nec salutifera, existebat 
                   eorum   mendicitas et paupertas,  cum  deberent, valitudine corporali 
                   et aliis justis impedimentis  cessantibus, propriis manibus  operari, 
                   sub  ere  alieni subsidii non  torpendo, nec   pro sustentacione  vel 
                   necessariis extranea. mendicando  suffragia seu ab aliis vite admini- 
                   cula  expectando;   quodque   de  licencia vel commissione   Romani 
                   pontificis seu   diocesanorum  episcoporum    predicacionis exercere 
                   officium et  confessiones audire libere  non  valebant, tanquam  per 
                   hoc   sacerdotibus  parochialibus  prejudicium  inferretur;  ad  alia 
                   nichilominus  prava  et  iniqua in  detraccionem  eorum   et suorum 
                   ordinum   derogacionem  ora maliloqua  relaxando.  Cum   igitur iidem 
                   ordines  fuerint dudum  a  sede apostolica sicut sacri, clari, et con- 
                   spicui approbati, ex  quibus nonnulli  fratres ad supernam   provecti 
                   patriam   in sanctorum   numero   sunt ascripti, et velud  eminencia 
                   candelabra  et  duo  magna   luminaria  in  ecclesia Dei luceant, ac 
                   ab  ipsis fratribus et cultoribus sacre  doctrine lumen  diffundatur 
                   ubique  per  orbem   Christi evangelium  ardenter et  efficaciter pre- 
                   dicetur, ac  recta et sana consilia et exempla  salutaria prebeantur, 
                   cum   eciam   dicti fratres sacre scripture ac  verbi Dei  studio et 
                   animarum   profectibus necnon  divinis officiis et oracionibus instanter 
                   et  incessanter  intendant, nequaquam    marcentes  ocio,  set opere 
                   se  optimo  et potissimo  exercentes  cum    sapiencia opus   existat 
                   maximum,    nec sint pluris qui operantur exterius quam  qui studium 
                   cognoscende   divinitatis exercent. Unde et Dominus   ministrante ac 
                   operante  Martha   Marie audienciam,  attencionem,  et studium  circa 
                   verbum   ipsius precipue commendavit.   Ex  quo  liquide patet fratres 
                   ipsos, ad  operandum   suis manibus,  pociora  utique ac  utiliora in 
                   minora  minusque   utilia opera non sine  animarum   dispendio  com- 
                   mutarent.   Constant  igitur ex hiis meritoriam existere mendicitatem 
                   eorum,  et  quod ipsi tam  ab  hiis quibus predicant  quam   ab aliis 
                   elemosinas  petere ac recipere illique ipsas possunt eisdem fratribus 
                   salubriter elargiri. Cum  insuper iidem fratres omnia propter  Deum 

                         4 1281,

reliquerint, exilia vite subsidia mendicantes, Christumque imitentur 
                              pauperem,   perfeccionem  evangelicam   amplexando.   Propter  quod 
                              evidenter apparet  eos  non  solum  in statu  salvandorum   existere, 
                              set  eciam  perfectorum,  et  per  sue religionis observanciam, que 
                              quidem   ipsius  perfeccionis evangelice  tenet formam,   in  eterne 
                              retribucionis premio  precellentem  gloriam promoveri.   Cum  igitur 
                              de  licencia vel commissione aut concessione  Romani   pontificis seu 
                              legatorum  ejus  vel ordinariorum  locorum  licite possint predicare 
                              populis et confessiones audire ac penas injungere salutares, aliorum 
                              inferiorum   prelatorum  et  rectorum   ecclesiarum  ac  sacerdotum 
                              parochialium  assensu  minime  requisito, volumus  et per apostolica 
                              scripta  vobis  districte precipiendo  mandamus    quatinus  singuli 
                              vestrum  in civitatibus et diocesibus suis ad requisicionem fratrum 
                              dictorum  ordinum  earundem   civitatum et diocesium, per se vel per 
                              alios inquirentes de plano et  sine strepitu judicii super assercione 
                              et  presumpcione  hujusmodi  diligencius veritatem, omnes  magistros 
                              doctores, et alios qui sive in scolis sive in predicacionibus seu alibi 
                              premissa  vel aliquod ipsorum  dicere attemptarint  vel in posterum 
                               attemptabunt, ex  parte nostra  monere  studeant ut   infra certum’ 
                              terminum   ab ipsis prefigendum eisdem dictum  suum  in hiis pupplice 
                              revocent  male  se  dixisse fatentes, illaque detestentur penitus et 
                              retractent, asserendo  constanter contrarium  et illud eciam fideliter 
                              predicando.   Quod   si forte ipsi monitis eorundem    in hac  parte 
                              adquiescere  non  curaverint, extunc  contra  eos  suspensionis, ex- 
                               communicacionis,   et  perpetue  privacionis beneficiorum   suorum 
                              ecclesiasticorum sentencias  sublato cujuslibet appellacionis impedi- 
                               mento  procedant;  laicos de hoc culpabiles, vel fautores hujusmodi 
                              presumptorum    animadversione  debita percellentes, secularis brachii 
                               ad hoc, si necesse fuerit, auxilio invocato. Nos enim nichilominus 
                               auctoritate presencium districcius inhibemus ne quisquam  premissa 
                              vel aliquod  premissorum  pertinaciter asserere vel quomodolibet de- 
                               fensare presumat.    Quicumque    vero  id  presumpserit  tanquam 
                              contumax   et ecclesie Romane   rebellis ab omnibus Christi fidelibus 
                              habeatur;  contra  quem  eciam  taliter procedemus  quod  pena  con- 
                               digna ipsum pro  sua temeritate feriet, et alii ejus exemplo perterriti 
                               a presumpcione  simili frenabuntur. Ne  autem  aliquis ex ignorancia 
                               velamen  excusacionis assumat  vobis universis et singulis districte 
                               precipimus  ut, ad  requisicionem  fratrum  eorundem   ordinum   in 
                               civitatibus et diocesibus vestris manencium,  presentes  litteras et 
                               earum  tenorum  in ecclesiis et sinodis vestris publicetis et faciatis 

                              A.D.  1281. 

                                Fol.  128b.

sollempniter  publicari, non obstantibus  aliquibus litteris vel indul- 
                   genciis  alicui vel aliquibus  personis ab apostolica  sede concessis, 
                   quod  interdici, suspendi, vel excommunicari, aut extra suas civitates 
                   et  dioceses  seu  loca  in causam   trahi  non  possint per  litteras 
                   apostolicas que  de  indulto  hujusmodi   plenam   et expressam   non 
                   fecerint mencionem,   seu quibuscumque    aliis indulgenciis et litteris 
                   sedis  ipsius  per  quas  effectus  presencium   impediri  valeat  vel 
                   differri, et constitucione de duabus dietis edita in concilio generali, 
                   litteris venerabilibus fratribus nostris Turonensi  et Rothomagensi 
                   archiepiscopis  et episcopo  Parisiensi  super  hoc  directis a nobis 
                   nichilominus  in suo robore duraturis.  Vos  autem  memoratos  fratres 
                   omni  benevolencia  et gracia prosequentes, eos tanquam   probatos et 
                   acceptos  Christi ministros habeatis pro  divina et nostra reverencia 
                   propensius   commendatos,   ipsos  ab  injuriis et molestiis oportunis 
                   presidiis  defendentes, ita  quod  ex  hoc  vobis et  vestris ecclesiis 
                   forcius obligemur.    Datum   Laterani, iij? kal. Aprilis, pontificatus 
                   nostri anno  tercio.  Et  quia  in hoc  transcripto ex  ipsis extracto 
                   diligenter lecto et  auscultato  omnia  que  in  dictis continebantur 
                   litteris de verbo ad verbum  plenarie vidimus  contineri, ideo presens 
                   transcriptum   in  ipsius rei  testimonium   sigilli nostri munimine 
                   fecimus  roborari.  Datum   apud  Lamethe,  xv°  kal. Junii, consecra- 
                   cionis nostre  anno  tercio, anno Dom.  M°CC?   octogesimo  primo. 

                               1281,