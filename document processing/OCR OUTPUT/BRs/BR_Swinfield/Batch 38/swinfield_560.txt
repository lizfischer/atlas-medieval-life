May  24.—The   king  thanks  the bishop for  his consent to the ap- 
                                     propriation of Lindridge, for which due return shall be made, 
                                          asks that the sanction of the chapter may  be procured. 

                                  ULTIMA   LITTERA   DIRECTA  DOMINO   PRO  ECCLESIA  DE   Linp- 
                              nucce.—Edwardus,    ete., al honurable pere en Dieu, Richard,  etc. 
                              Nous  avoms   bien entendu  par  voz  lettres qe vous  nous  aveez 
                              envees comment  ja soyt ce ge lappropriacion de leglise de Lyntrugge 
                              de vostre  dyocise 1s  propres  oeps  del priour et de  covent  de 
                              Wyrecestre  soyt a graunt dammage   e  prejudice de voz  e de  voz 
                              successours et de  vostre eglise de Hereford par plusiours resouns 
                              dount vous  nous avez avisez per voz  dites lettres. Ne pur  quant 
                              a nostre  requeste, et par ceo  qe vous  avez  entendu par  lettres 
                              ge nous vous  avoms  sur coe plusors fors envees qe cele appropria- 
                              cioum  nous est mult a cuer, si avez vous grauntez, tant comme  en 
                              vous  est, qe meisme  cele appropriacioun se  face  en  la manere 
                              contenue en  vos dites lettres, la quele nous plest, de quoy  nous 

                                 Fol. 157b.

1307. 

                   vous mercyoms   cherement,  et vous pryoums  ge  vostre dist graunt 
                   facez avoyr  vos  lettres overtes as avauntdistz priour  et covent, 
                   tieles comme   assierent en  cele partie, et mettez  peyne  pur  la 
                   amour  de  nous  devers vostre chapitre  de Hereford  quil voyllent 
                   la dite appropriacioun, graunterant  comme   en eux  est, sicomme 
                   nous  lor avoms   sovent requis  par nos  lettres.  EZ pur  ceo qe 
                   nostre volunte et nostre entencioun  ad  est et est uncore  ge des 
                   damages   ge porront avenir  a vous  et a  vostre eglise par reison 
                   de la dite appropriacioun nous  vous faceoms  covenable  recompen- 
                   sacioun en  autre chose, si voloums  e vous  pryoms  ge vous  nous 
                   avysez  daucune   chose  ge  nous  pensoms   bonement   graunter a 
                   profit de vous  et de vostre dite eglise, et le nous facez saver, et 
                   quant  nous serroms  sur ceo avisez nous  le graunteroms  volunters 
                   en allouance des  dammages   avaunditz.  Donne   sous nostre  prive 
                   seal a  Cardoille le xxiiij? jour de May,  le an  de  nostre regne 
                   XXXV.