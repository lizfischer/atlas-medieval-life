The  Bishop   revokes a  synodal statute which  forbade  the drinking 
                                     feasts called scotalla, and pronounced excommunication  against 
                                     those who  took part im  these gatherings.   He does  not, how- 
                                     ever, by this, wish  to revoke  the sentence against those who 
                                     contravene  the clause  in the  Charter  of  the Forest  which 
                                     forbids  Foresters to organise  scotalla.   Furthermore,  it ts 
                                     provided  that no  Church   shall be let out  ad  firmam  to  a 
                                     layman,  or even  to a clerk without the licence of the Bishop 
                                     previously  obtained. 

                                   Adam,  etc.  Nostis, fili, et vestra discrecio noscere debet quod 
                              alma  mater  ecclesia nonnulla  plerumque   racionabiliter ordinat et 
                              consulit que suadente  subjectorum   utilitate postmodum   consulcius 
                              et racionabilius revocat  in meliusve  convertat.   Sane  licet statu- 
                              tum  quoddam    sinodale in  nostra diocesi fuisset salubriter editum 
                              per quod  communes   potaciones  que  scotalla fuerant  et sunt  vul- 
                              gariter nuncupate  prohibeantur  expresse, lata majoris  excommuni- 
                                                         1—Space left in MS.

cacionis sentencia in  contrarium  facientes, quia tamen   occasione 
                    hujusmodi  sentencie novimus  nimis note, experiencia optima  rerum 
                    magistra  docente, quam  plura animarum   suborta  pericula, variaque 
                    discrimina-in  nostra  predicta diocesi contigisse, et ex  preteritis 
                    graviora multipliciter formidabantur,  sicut et  formidari poterant 
                    verisimiliter proventura, nos pro hujusmodi periculis et discriminibus 
                    evitandis, aliisque ceteris ex causis et legitimis id fieri suadentibus 
                    statutum  predictum quoad  hujusmodi  dumtaxat  latam  in eo senten- 
                    ciam  sinodali approbante consilio duximus  revocandum   excepcione’ 
                    predicta quoad alia in dicto statuto contenta in suo robore duratura. 
                    Verum  nostre intencionis nunquam   extitit nec existit per hujusmodi 
                    revocacionem  sentenciam   excommunicacionis   majoris  in illos qui 
                    contra magnam   cartam  seu cartam de  foresta in quocunque articulo 
                    earum  venire, ac concessas in eis libertates et liberas consuetudines 
                    violare temere  presumpserint  proinde  fulminatam  in  aliquo, licet 
                    plerique minus  bene sencientes contrarium  opinati fuerint, revocare, 
                    sicuti nec de jure potuimus nec  valemus, utpote a sanctis Patribus, 
                    Archiepiscopis, et  Episcopis  Anglie  congregatis  tunc  Londoniis 
                    solempniter dudum   latam.  In predicta carta de foresta hec clausula 
                    continetur :—Nullus   forestarius seu bedellus de certo faciat scotale 
                    vel colligat garbas, vel avenas, vel bladum, vel agnos, porcellos, vel 
                    aliquam  collectam.”   Volentes igitur  subditorum  nostrorum   ani- 
                    marum   saluti prospicere et predictorum  male  opinancium  errorem 
                    excludere pro  viribus, ut tenemur,  devocioni vestre firmiter injun- 
                    gendo  mandamus   quatinus  omnia  et singula suprascripta faciatis in 
                    vestris proxime  celebrandis Capitulis per  vos, vestrosve Commis- 
                    sarios, ac singulis ecclesiis et capellis parochialibus Archidiaconatus 
                    predicti per  earum  Rectores, vicarios, seu presbiteros parochiales, 
                    diebus  Dominicis  et festivis, et presertim in Quadragesima   intra 
                    missarum  solempnia,  cum  major  parochianorum  affuerit multitudo, 
                    curetis in lingua nostra materna  clare et adeo intelligibiliter publi- 
                    care quod  nostri subditi cavere valeant ne sentenciam  excommuni- 
                    cacionis incurrant  predictam   per  nos,  ut  premisimus,   minime 
                    revocatam,  et si, quod  absit, incurrent, adiciant eo  citius, sicut 
                    appetimus, Resurgat.   Ceterum   diebus, locis, et cum  solempnitate 
                    predictis, inhibere curetis ne qui subditorum nostrorum   laicis ullo 
                    modo  nec  clericis sine nostra preoptenta licencia suas ecclesias dent 
                    ad firmam  sub  pena in Sanctorum   Patrum   constitucionibus contra 
                    facientes contrarium  salubriter ordinata, quam    procul dubio   ab 

              A.D.  1920. 

                 Fel. 87. 

                                                        1—In MS, exhibicione.

eisdem  contravenientibus effectualiter faciemus levari, et nichilo- 
                              minus eosdem   puniri veluti constitucionis hujusmodi contemptores, 
                              quodque blada sua ecclesiastica, dum tamen solum  habeant ecclesias- 
                              ticum, in laico feodo  reponere  non  presument  sub  pena  majoris 
                             excommunicacionis    quam   in   contravenientes, si  eorum   exigat 
                             protervia, intendimus   canonice  fulminare.   Has   itaque  nostras 
                              litteras in singulis predictarum ecclesiarum et capellarum missalibus 
                              seu libris aliis celerius quo fieri poterit comode scribi volumus per 
                              singulos rectores, vicarios, seu parochiales presbiteros earundem qui 
                             ®  nobis copiam  sumant  harum,  ut sic oblivionis occasione revocata 
                             premissorum  publicacio facienda annis singulis recenciorum memorie 
                             commendetur    et  effectualis peragatur, denunciantes eisdem  quod 
                             super  hujusmodi  execucione in  nostris visitacionibus faciemus dili- 
                             genter  inquiri, ac contemptores vel in hac  parte  desides graviter, 
                              suadente justicia, puniri. Ad hec in aliquibus suspensionis, excom- 
                              municacionis, vel interdicti sentenciis ab homine  vel a  jure latis 
                             eciam  vel  ferendis, seu in publicacione earum  dominum    nostrum 
                              [Regem],  Reginam,  et eorum  liberos nolumus,  quantum   in  nobis 
                             est, aliqualiter comprehendi.   Quid  autem  feceritis, etc. Nomina 
                              eciam et cognomina   contra vestram  immo   verius nostram   hujus- 
                              modi inhibicionem  veniencium  volumus  quociensque  contravenerint 
                              nobis  scribi, ut ulterius ad eorum  punicionem   taliter procedere 
                              valeamus quod  eorum  punicio ceteros simili subtrahat ab offensa. 

                            A.D.  1320.