June   3.—The   official of Hereford fixes a day for  the proctors of 
                          the  abbot and  convent  of Reading  to prosecute their appeal 
                          in  the court  of Rome. 

                       Detacio    et  Prerixio.—Memorandum      quod, cum   prior  qui- 
                   cumque   pro  opere fuerit et monachi  prioratus beatorum   Petri et 
                   Pauli  de  Leominstria, Herefordensis  diocesis, sint et fuerint, de 
                   tempore  cujus  memoria  non  existit, domino episcopo Herefordensi, 
                   loci diocesano, pleno jure subjecti, ac abbas  monasterii Radinges, 
                   Salisburiensis diocesis, cui prefatus  prioratus est unitus, fratrem 
                   Johannem    de  Kyngtone,   monachum    Radinges,  post  amocionem 
                   fratris Stephani de  Welyntone,  prioris loci ejusdem, factam preter 
                   conscienciam   domini  Herefordensis  episcopi, ibidem prefecerit in 
                   priorem,  idem  frater Johannes  nunc  presentatus, non  admissus  a 
                   loci diocesano,  antequam   eidem   obedienciam   repromitteret  aut 
                   juraret, administracioni bonorum   dicti prioratus temere se immis- 
                   cens  pro  priore se  gessit, licet privilegium cur ad premissa non 
                   teneretur  minime  curaverit ostendere  aut  allegare, et super hoc 
                   sepius  requisitus;   propter  quod   nos   officialis Herefordensis 
                   dictum   fratrem  Johannem   tanquam   intrusum  denunciari fecimus 
                   excommunicatum     a  jure, fructus  et obvenciones  pertinentes ex 
                   spiritualibus bonis  ipsius prioratus tanquam   vacantis  sub  arcto 
                   facientes custodiri sequestro.  Subsequenter   cum   ex  parte  dic- 
                   torum   abbatis  et fratris Johannis  de  Kyngtone   quedam   littere 
                   inhibitorie curie Cantuariensis nobis essent porrecte, nos, quia tunc 
                   primo  de hujusmodi  appellacionibus nobis innotuit, ob reverenciam 
                   sedis apostolice in presencia magistrorum  Luce, thesaurarii ecclesie 
                   Herefordensis, Willelmi  de Lodelawe,  officialis domini archidiaconi 
                   Herefordensis,  et Ricardi de  Heytone,  canonici ecclesie castri de 
                   Holegote,  et multorum   aliorum, predictis appellacionibus, si esset 
                   appellatum,  detulimus,  et dicto  fratri Johanni  de Kyngtone    et 
                   fratri Willelmo de Wyntone,  dicti abbatis procuratoribus, prefiximus

proximum   diem juridicum  post festum beati Michaelis comparen- 
                              dum  in Romana   curia cum  omnibus  instrumentis prefatas causas 
                              contingentibus ad  procedendum   in  eisdem causis, quatinus  erit 
                              procedendum  de jure. In cujus rei, etc. Datum apud  Herefordiam, 
                              die Mercurii in  hebdomada   Pentecostes, anno  Dom.  M°CC‘lxxx° 
                              primo. 

                                 A.D.  1281.