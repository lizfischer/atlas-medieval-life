De   Excommunicato   Caprenpo.—Reverentissimo    Domino  suo, 
                   Principi magnifico, Domino  E[dwardo],   Dei  gracia Regi  Anglie, 
                   Domino  Hybernie, et Duci Aquitannie, Thomas,  eadem gracia Here- 
                   fordensis Episcopus, se totum, cum  omni  obsequio, reverencia, et 
                   honore.  Vestra  noverit Celsitudo quod Thomas,  filius Odonis de 
                   Westone,  de Comitatu  Herefordie, juris ordine observato, propter 
                   suam manifestam  offensam excommunicacionis  est vinculo innodatus, 
                   et in eadem per quadraginta dies et amplius animo perstitit indurato, 
                   claves Ecclesie nequiter contempnendo.  Cum  itaque contra tales eo 
                   quod Ecclesia non  habet ultra quod faciat, brachium seculare soleat 
                   invocari, Celsitudini vestre humiliter supplicamus quatinus dictum 
                   Thomam   filium  Odonis  precipiatis secundum   regni vestri con- 
                   suetudinem  castigari, donec Deo   et  Sancte  Ecclesie de  illatis 
                   sibi per eum injuriis satisfecerit competenter. Conservet vos Deus 
                   omnipotens  per  tempora   diuturna.  Datum   apud   Sugwas,  viij 
                   Kalendas  Marcii, anno  Domini  M°CC°LXX°    quinto.