July 26.—The  formal  assent of the interested parttes to the ordinance 
                                     of the bishop. 
                                   Ad  majorem  evidenciam premissorum   sciendum  quod in crastino 
                               sancti Jacobi, apostoli, anno  predicto, circa horam  primam   con- 
                               venerunt  in  ecclesia parochiali de   Whyteburne    coram  domino 
                               Ricardo, etc., frater  Petrus  de  Corcellis, etc,  et Johannes   et 
                               Griffinus superius nominati, qui postquam   se super  omnibus  con- 
                               tingentibus quatuordecim  villas predictas ordinacioni Herefordensis 
                               episcopi totaliter submisissent, ad Dei evangelia nichilominus jura- 
                               verunt se omnia  et singula inperpetuum  observaturos, quodcumque 
                               dictus episcopus  ordinaret, preciperet, vel laudaret super conten- 
                               cione sedanda   que fuit inter  eos pro   decimis  et  aliis juribus 
                               ecclesiasticis provenientibus ex  xiiij villis predictis.  Et  tune 
                               dominus  episcopus  ordinacionem  suam   super illa pronunciavit  in 
                               scriptis, ut superius continetur.  Et  post hec  dominus   Johannes 
                               et Griffinus predicti, ordinacioni episcopi  fideliter et obedienter 
                               parentes, quicquid juris se habuisse vel habere credebant in decimis 
                               et aliis juribus ecclesiasticis provenientibus de villa de Orletone 
                               pura et spontanea  voluntate in  manus  episcopi resignarunt, nichil 
                               inde sibi penitus  retinendo.  Dictus  vero  episcopus, volens ipsis 
                               Johanni et Griffino graciam  facere specialem, ipsis ad vitam  suam 
                               decimas  et  obvenciones de  Orletone  percipiendas  concessit  auc- 
                               toritate diocesana, salvo in omnibus   jure  parochialis ecclesie de 
                               Alberbury,  infra cujus  limites ipsa  villa consistit, post  eorum 
                               decessum, et post  hujusmodi  collacionem  dicti domini Johannes  et 
                               Griffinus tactis iterum evangeliis sacrosanctis canonicam obedienciam 
                               episcopo  et suis  successoribus et officialibus juraverunt fideliter 
                               observare dum   decimas  percipient memoratas.    Et  tunc  precepit 
                               episcopus priori de Alberbury et Johanni et Griffino quod omnes ran- 
                               cores et odia, si que essent inter eos, sibi invicem remitterent puro 
                               corde, et hoo libenter fecerunt. Precepit eciam quod prior predictus 
                               expensas et dampna   que  passa  fuerat domus   ejus per  Johannem 
                               et Griffinum  predictos eisdem per  litteras remitteret inperpetuum. 
                               Prior autem   voluntate episcopi  adquiescens  dicto Johanni  super 
                               remissione hujusmodi  patentes  suas litteras tradidit, quarum tenor 
                               inferius continetur. Hec  autem  omnia  facta sunt et eciam recitata 
                               in presencia domini Ricardi, episcopi, aliorum clericorum et laicorum 
                               magna   multudine  tunc   astante.  Fuerunt   nominati  igitur tunc 
                               presentes  episcopus  et  partes  predicte, magister   Ricardus  de 
                               Herteford,  archidiaconus  Herefordensis;  Rogerus   de   Sevenake; 

                              A.D.  1289. 

                                 Fol. 61b.

Johannes   de  Suynefeud;   dominus    Willelmus   de  Mortuomari, 
                  canonici  Herefordenses;  domini   Johannes  de  Schelvinge,  rector 
                  ecclesie de Ros;  Johannes de  Kemeseye,   rector ecclesie de Cole- 
                  welle; Nicholaus  de Reygate, rector ecclesie de Cotintone ; Willelmus 
                  de Mortone,  rector ecclesie de Hoptone  Wafre;  magistri Johannes 
                  de Ros,  tunc  subdecanus  Herefordensis; Stephanus,  dictus Lupus 
                  de Hallawe;   fratres, Rogerus, prior de Crisswelle, predicti ordinis 
                  Grandimontensis,  Radulphus,  et quidam alii fratres ejusdem ordinis. 
                  Layci   vero, Stephanus   de  Suynefeud,  frater  domini  episcopi ; 
                  Reginaldus  de la Boclande;  duo armigeri domini  Johannis predicti, 
                  e¢ multi alii, Et  sciendum  quod  tam  prior  de  Alberbury  quam 
                  Johannes,  rector de la  Pole, predicti habent litteram ordinacionis 
                  premisse  divisim  penes  se sigillo autentico domini  episcopi con- 
                  signatam.