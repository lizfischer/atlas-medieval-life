Rex,  Vicecomiti Salopie, salutem.   Cum   nuper tibi precepimus 
                   quod,  assumptis tecum  xij discretis et legalibus militibus de Comitatu 
                   tuo,  in propria persona  tua accederes  ad  terram Thome,   Episcopi 
                    Herefordensis, in Esthamptone,   et terram  Petri  Corbet in Wente- 
                    noure, et  per eorum   sacramentum    fieri faceres perambulacionem 
                    inter terras ipsorum  Episcopi  et  Petri in eisdem  villis, ita quod 
                   perambulacio   illa fieret per certas metas  et divisas, quia predicti 
                    Episcopus  et Petrus posuerunt  se coram  nobis in perambulacionem 
                   illam ; et quod scire faceres Justiciariis nostris apud Westmonasterium, 
                    a die Sancti  Hillarii in xv dies, sub sigillo tuo et sigillo quatuor 
                   militum  ex illis qui dicte perambulacioni interfuerint, per quas metas 
                    et divisas perambulacio illa facta fuerit; et tu, occasione xij militum, 
                    ad hoc  de consensu  parcium   electorum, ad  diem  ad hoc  statutum 
                   accedere  nolencium,  id facere nequiveris, intelleximus; nos  peram- 
                   bulacionem   illam nolentes  indebite retardari, tibi precipimus quod 
                   predictos  xij milites, et  alios de  balliva tua, si necesse  fuerit, 
                    distringas quod tecum  intersint perambulacioni  illi sacramento suo 
                   faciende,  ita quod  fiat per certas metas   et divisas, et eam  scire 
                   facias prefatis Justiciariis nostris, a die Pasche in xv dies, in forma 
                   predicta.   Et  habeas  ibi hoc breve  et aliud breve.  Teste  meipso 
                    apud Westmonasterium,   xxx  die Decembris,  anno regni nostri sexto.