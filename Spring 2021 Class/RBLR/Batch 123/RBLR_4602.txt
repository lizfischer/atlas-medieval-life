RBLR 4602
1346.4.22
April 22.-Appointment of Roger de Breynton, archdeacon of Gloucester, 
Matthew Northbourch, and William de Herwynton to be
the bishop’s proctors on the council of the province. They are
instructed to explain the bishop’s absence on the grounds
first of deficiency of horses for the journey owing to a sudden
epidemic, and secondly of want of money, which from the
poverty of the country he is not able even to borrow.

Johannes, etc., ad comparendum coram reverendo Johanne,
etc., archiepiscopo Cantuariensi, ejusve commissariis quibuscumque
in ecclesia sancti Pauli, Londoniis, proximo die juridico post
festum Invencionìs Crucis proxime futurum, et super quibusdam
injuriis et molestiis ecclesie Anglicane ipsiusque libertatibus,
juribus, privilegiis, et ministris per laicorum potencias et machinaciones 
invidas illatis, et aliis necessariis urgentìbus prefatam
ecclesiam Anglicanam libertatesque, jura, privilegia, et ministros ejus
tangentibus coram dicto reverendo patre seu ejusdem commissariis
ac ceteris provincie Cantuariensis suffraganeis tractandum, ac
eciam ordinacioni, que ad honorem Dei et ipsius ecclesie virorumque 
ecclesiasticorum libertatem ac securitatem per dominum
patrem, etc., in hac parte fieri contigerit, consenciendum, etc.,
venerabiles viros et dilectos nobis in Christo, dominum Rogerum
de Breyntone, archidiaconum Gloucestrie, magistrum Mattheum
Northbourch et Willelmum de Herwyntone, juris civilis professores,
nostros veros et legitimos procuratores et nuncios speciales conjunctim 
et divisim ordinamus, facimus, et constituimus per presentes,
ratum et gratum perpetuis temporibus habituri quidcumque iidem
procuratores seu eorum aliquis fecerint seu fecerit in premissis. In
cujus rei testimonium. etc. Datum apud Whytebourne, xxii° die
Aprilis, anno Domini M°CCC°xlvi° et consecracionis nostre secundo.

Eisdem vero procuratoribus nostris et eorum cuilibet ad
allegandum causas absencie nostre a dicta convocacione, causasque 
coram dicto reverendo patre seu ipsius commissariis legitime
probandum seu de eis plenam fidem faciendum juramentumque
corporale super eisdem, si necessarium fuerit, prestandum in animam
nostram speciale mandatum damus et concedimus potestatem.
Causas quidem absencie nostre in hoc nostro mandato procuratorio
duximus specialiter exprimendas, quarum una est defectus equitatus
competentis et honesti pro parte propria vectureque necessarie pro
nostris et familiarium nostrorum rebus et utensilibus necessariis
pro itinere ad tantam distanciam transvehendis, qui ex morte subita
et inopinata quorundam et morbo gravi aliis equis nostris superiminente 
nobis accidit non est diu, cum tamen oportunam
diligenciam adhiberi fecerimus pro necessaria nobis de his provisione 
facienda: alia vero est defectus pecunie necessarie pro expensis;
tot enim et tantas, sicut oportuit, expensas ex causis racionabilibus
fecimus, tot quoque incubuere et adhuc incumbunt onera gravia
et inevitabilia, quatenus tum propter maliciam temporis tum
propter inopiam pecunie vigentem in hiis partibus nec de recepto
mutuo satisfacere nec ad subveniendum nobis de ampliori possumus
creditores alios invenire. In cujus, etc.
