April 2.—An   urgent demand   of the king  that his request as  to 
                                    Lindridge  shall be complied with. 

                                   TERCIA  LITTERA  DOMINI  REGIS  PKO ECCLESIA  DE  LinpRuGGE.— 
                               Edwardus,  ete., Ricardo, etc. Promissionem  nostram   quam  dudum 
                               post expedicionem   guerre nostre in  Wallia fecimus  Deo  et  beato 
                               Wolstano,  quondam    Wygorniensis  ecclesie antistiti, ac priori et 
                               conventui  ejusdem  loci, ut ipsi ecclesiam  de  Lindrugge,   vestre 
                               diocesis, de  patronatu  eorundem   existentem,  pro  sustentacione, 
                               etc. (ut supra), appropriare,  et in  usus  proprios  possint inper- 
                               petuum  retinere, frequenter postmodum   ad  memoriam    reducentes, 
                               eo quod   felix et finalis expedicio negocii illius multum   insidet 
                              cordi  nostro, litteras nostras vobis pluries direximus  speciales ut 
                               Dei dictique sancti intuitu  nostrique rogaminis  interventu  conce- 
                               dere  velletis, quantum   ad  vos  attinet, ut prior  et  conventus 
                              predicti ecclesiam  predictam sibi appropriare  et in  usus  proprios 
                              possint  sibi et  sucessoribus suis  ad   premissa  inde facienda  in 
                              perpetuum   retinere; set  vos  quasdam   excusaciones quare   hujus- 
                               modi  preces nostras  adimplere  noluistis nobis litteratorie fecistis 
                              jam   vicibus iteratis, que juris permissioni contrarie ac inanes  et 
                              frivole reputantur, prout  intelleximus ab  aliquibus  qui in talibus 
                               sunt experti, super quo  mirari compellimur  vehementer.    Vestram 
                              igitur paternitatem attente requirimus  et rogamus   quatinus  preces 
                              nostras  predictas pro  tam  pio  opere  et  pro nostro   adimplendo 
                              desiderio  in hac parte  tociens vobis missas  ad  presens  admittere 
                              et  optato  effectui mancipare  velitis, Dei atque sancti  intuitu ac 
                              nostri  rogaminis   interventu.  Vos   autem   et ecclesiam  vestram 
                              Herefordensem    super  appropriacione  ecclesie predicte indempnes 
                              faciemus  in omnibus,  prout alias vobis scripsimus, conservari, et id 
                              quod  ad  hanc  nostram   instanciam  facere volueritis in hac  parte 
                              nobis rescribatis per presencium  portitorem, excusacionem   aliquam 
                              que  non   possit aut debeat  a  juris peritis sufficiens reputari, ex 
                              mune   ne  spe  nostra  frustremur,  ulterius  minime   pretendentes. 
                              Datum   apud  Karleolum,  ij° die Aprilis, anno regni nostri xxxv*.