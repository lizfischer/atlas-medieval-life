Mar.   6.—John   ap  Griffin, rector of Welshpool, sues for absolution 
                          from   excommunication  inflicted for wrongs  to the priors of 
                          Chirbury   and  Alberbury,  and   this is granted  by  bishop 
                          Cantilupe. 

                        QUEDAM   RECOGNICIO  ET CONFESSIO  FACTA PER JOHANNEM   FILIUM 
                   GRIFFINI,  RECTOREM   ECCLESIE  DE PoLa,  COKAM  VENERABILI  PATRE, 
                   BONE   MEMORIE   THoMA,   EPISCOPO   HEREFORDENSI.—Omnibus,     etc., 
                   Johannes   filius Griffini, rector ecclesie de Pola, Assavensis diocesis, 
                   salutem, ete.   Noveritis quod sub  anno Dom.   M°UC*lxxxiij’, prima 
                   die  dominica   xl™,   comparui  coram   venerabili  patre,  domino 
                   Thoma,    Dei  gracia  Herefordensi  episcopo,  in  aula  sua  apud 
                   Sugwas,   propria confessione  recognoscens  me  ex  variis delictis, 
                   injuriis, et offensis manifestis ecclesie sue Herefordensi, sibi  et 
                   subditis  suis, scilicet religiosis viris, prioribus de Chirebury et 
                   Alberbury  et  eorum  conventibus, necnon   et ecclesie de Worthin, 
                   rectori, et  ecclesiis eorum,  contra  libertatem seu  immunitatem 
                   ecclesiasticam per me  multipliciter illatis sentenciam excommunica- 
                   cionis tam a  predicto patre quam a  canone latam  incurrisse, petens 
                   humiliter  et devote  michi  de  premissis  absolucionis beneficium 
                   in forma  juris  impendi.   In  cujus presencia  tactis sacrosanctis 
                   corporaliter prestiti sacramentum   quod  ecclesiam  Herefordensem, 
                   episcopum,  seu quemcunque   subditum  suum, de predictis et aliis de 
                   cetero non  molestabo,  turbabo, vel  aliqualiter inquietabo per me 
                   vel alium seu  alios, ope, consilio, vel assensu, nec quatinus in me 
                   est ab  aliis  permittam  inquietari, quo minus  jura  jurisdiccionis 
                   ecclesie Herefordensis  predicte per  dominum   episcopum,  qui pro 
                   tempore  fuerit, libere et pacifice exerceantur in patria de Gordor, 
                   in parochiis  videlicet de Chyrebury,  de   Alberbury, et  Worthyn 
                   ecclesiarum, et predicti rectores decimas et obvenciones omnimodas

in patria predicta  tanquam  ad  ecclesias suas  et earum   capellas 
                                pleno jure  spectantes integre  et pacifice percipiant in  futurum. 
                                De  injuriis autem, dampnis, et gravaminibus ecclesie Herefordensis, 
                                domino  episcopo, ac  rectoribus predictarum  ecclesiarum  et earum 
                                ministris per  me   et meos  illatos, in virtute prestiti sacramenti 
                                fideliter repromitto quod, ad ordinacionem,  arbitrium, seu laudum 
                                prefati domini episcopi, ecclesie sue Herefordensi, sibi et subditis 
                                suis, et aliis quibuscumque   de   me   conqueri  volentibus,  intra 
                                mensem   postquam   a prefato  domino   episcopo monitus  fuero  vel 
                                requisitus, satisfaciam  competentur,  quatinus   de  injuriis, etc., 
                                coram   judice auditore, quem   ad  hoc   idem  dominus   episcopus 
                                duxerit deputandum,  liquere poterit evidenter. Ad quorum   omnium 
                                observacionem   obligo me   et mea   sub  pena  xx  librarum fabrice 
                                matris ecclesie Herefordensis   solvendarum,  quociens  et  quando- 
                                cumque  ordinacionis, arbitrio, seu laudo, non paruero cum   effectu, 
                                seu  alicui premissorum   contravenero,   quod  absit, in  futurum ; 
                                subjiciens me  in omnibus  et  singulis premissorum  jurisdiccioni et 
                                cohercioni venerabilis patris, episcopi, vera et expressa et spontanea 
                                yoluntate concedens ‘quod me per sentenciam  excommunicacionis  seu 
                                quamcumque   aliam  cohercionem  ecclesiasticam compellere possit ad 
                                observandum  omnia  predicta, fori privilegio seu crucesignatis indulto 
                                seu alia excepcione non  obstante, sine strepitu judiciali vel cause 
                                cognicione cujuscumque.   Dictus autem  venerabilis pater, attendens 
                                quod  sancta mater  ecclesia nulli claudere  gremium  debeat,  rede- 
                                unti a  sentencia qua  per eum   innodatus  extiteram michi  munus 
                                absolucionis impendere dignum   duxit in  forma  superius annotata. 
                                A  sentencia vero  qua  a  canone   ligatus extiteram  idem   pater, 
                                in forma a summo    pontifice crucesignatis indulta, eique sicut  et 
                                aliis prelatis provincie Cantuariensis delegata,  michi  beneficium 
                                absolucionis impendebat.   Ne  autem   aliqua  premissorum    negari 
                                potuerit in futurum vel aliqualiter in dubium revocari, ego Johannes 
                                memoratus    in capitulo  Herefordensi   coram   canonicis  ejusdem 
                                ecclesie tunc presentibus  personaliter constitutus sigillum  meum 
                               presentibus   apposui  et  sigillum  dicti capituli similiter apponi 
                               procuravi.   Datum   MHerefordie in  capitulo predicto, die lune  in 
                               crastino dominice  supradicte, anno quo prius.  Insuper  ad majorem 
                               hujus  rei securitatem  et memoriam    sigillum religiosi viri, domini 
                               prioris, et conventus  sancti Guthlaci juxta Herefordiam,  una  cum 
                               predictis apponi  procuravi. 

                                 A.D,  1283.