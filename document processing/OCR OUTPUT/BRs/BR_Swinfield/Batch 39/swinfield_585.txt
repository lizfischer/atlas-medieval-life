Appeal  to the Bishop  of Llandaff to punish Griffin Goht and  others 
                          who  had violated the rights of sanctuary at Monmouth. 

                       Reverendo,  etc., Johanni, Landavensi  episcopo, Ricardus, etc. 
                   Secundum   juris civilis et canonici instituta tenentur prelati, prout 
                   vestra reverencia  satis novit, non  solum   sibi subditos  a malo 
                   compescere,  set eciam peccata  eorundem    ad  nimium   scandalum 
                  et subversionem  immunitatis  ecclesiarum et perniciosum  exemplum 
                   aliorum nequiter perpetratu ita corrigere et punire  ut non  solum 
                   ecclesia sua deinceps gaudeat  libertate, verum eciam ut pena  talis 
                   delinquentibus  imponatur,  cujus  severitas aliis sit metus   con- 
                   similia perpetrandi.  Cum   igitur per  sufficientem diligentemque 
                  inquisicionem   legitime nuper  factam,  ac  notoriam  eb clamosam 
                  insinuacionem,  nobis constiterit adeo quod nulla poterit tergiversa- 
                   cione celari, quod  quidam  Griffinus Goht  ac  alii vestre diocesis, 
                  quorum    adhuc  nomins  ignoramus,  instinctu diabolico excitati ad 
                  ecclesiam  de  Monemutha    personaliter accedentes duo hostia ejus- 
                  dem   ecclesie manu  armata   et quasi  hostili incursu fregerunt, et 
                   eandem  cum   nimia  violencia contra  voluntatem  et  inhibicionem 
                   ministrorum  ejusdem   intrarunt, et  quendam   Johannem    dictum

le Carpenter,   carcerali custodie  castri ville predicte primitus 
                               mancipatum,   confugientem   ad  immunitatem    dicte ecclesie,  et 
                               aliquamdiu existentem  in ea, cum  gladiis et fustibus persequentes, 
                               eundem   Johannem   in  eadem  ecclesia, ut premittitur, existentem 
                               male pulsarunt et  extra eandem  et cimiterium  ejusdem  portarunt, 
                               traxerunt, et  Dei  timore  postposito abduxerunt,  et quod   dictu 
                               horrendum  est ipsum  inhumaniter  trucidarunt, contra immunitatem 
                               ecclesie sacrosancte. Propter que et eorum  singula non est dubium 
                               eosdem  ipso facto in  majoris excommunicacionis  sentenciam   inci- 
                               disse ; et ideo vestram sollicitudinem pastoralem attente requlrimus 
                               et rogamus  quatinus mutue   vicissitudinis optentu prefatum Griffi- 
                               num  notorie deliquentem  nominatim,  et alios de quorum nominibus 
                               ignoratur in genere, juxta juris exigenciam et precipue  constituta 
                               Octoboni, denunciare dignetur vestra paternitas reverenda, ut hujus- 
                               modi  delinquentes ad gremium   sancte matris ecclesie redeant cujus 
                               libertates leserunt, aliique consimilia ammodo committere pertimes- 
                               cant, et  immunitas  sancte  ecclesie conservetur  illesa. Et  quid 
                               super premissis, etc.  Altissimum  exoramus,  etc.  Datum  apud! 

                               A.D.  1309,