Nov. 19.â€”Mandate   to Luke  de Bree to exercise in the Bishop's name 
                           the jurisdiction belonging to the office of Dean, which is now 
                           disputed by  the rival claimants with  the result that offences 
                          remain  uncorrected. 

                        Thomas,   etc., magistro  L{uce]   de  Bree,  ejusdem   Ecclesie 
                    Canonico, salutem,  etc.  Quanto   ex pastoralis officii debito magis 
                    astringimur in  hiis que ad  salutem  animarum   pertinent delectari, 
                    tanto anxiis doloribus conturbamur cum   aliqua perpendimus  iminere 
                    que  salutem  earum  impediunt   et viam   preparant  ad Jehennam. 
                    Hine est quod,  magistro Egidio  de Avenebury  et Johanne   de Aqua 
                    Blanca  super jure  decanatus Ecclesie  nostre predicte litigantibus, 
                    ad quem,  de consuetudine  approbata, ut dicitur, spectat jurisdiccio, 
                    cura salutaris negligitur animarum, dum  idem se mutuo  inpugnantes 
                    prefate jurisdiccionis exercicium in subditos delinquentes modo debito 
                    non exercent.   Ponderantes  igitur pericula preterita ac presencia, 
                    que ob defectum  correccionis in subditis dicti decanatus contigerunt 
                    et cotidie contingunt,  volentes per  ea  cavere de  futuris, habito 
                    super hiis cum   viris prudentibus ac  jurisperitis tractatu diligenti, 
                    de consilio eorundem  correccionis officium ad jurisdiccionis spectans 
                    exercicium dicti decanatus nobis assumpsimus exercendum.   Quocirca 
                    vobis mandamus    tenore presencium   firmiter injungentes, quatinus 
                    prefatum correccionis officium vice et auctoritate nostra exequamini 
                    cum  effectu, contradictores et rebelles per censuram ecclesiasticam 
                    compescendo.    Valeatis.   Datum   apud   Foleham,   xiij Kalendas 
                    Decembris,  Pontificatus nostri anno  secundo.