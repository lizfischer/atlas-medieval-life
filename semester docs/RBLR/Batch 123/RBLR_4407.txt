RBLR 4407
1344.5.2
May 2 - Mandate of the bishop to his vicars-general to summon the clergy of the diocese to appear at the council which the king has requested to be held in St. Paul’s Cathedral on Trinity Monday, the dean, archdeacons, abbots, and priors personally, the chapters, convents, and colleges by one proctor, and the general body of the clergy by two proctors. 
 
 Johannes, etc., discretis viris, Rogero de Breyntone, archidiacono Gloucestrie, et Johanni Reez, canonicis Herefordensibus, nostris in spiritualibus viceriis generalibus salutem in auctore salutis Mandatum recepimus tenorem continens subsequentem:-Venerabili et discreto viro, johanni de Trillek, Dei gracia electo Herefordensis ecclesie, confirmato, Radulphus, ejusdem permissione Londoniensis episcopus, salutem et sincere dileccionis continuum incrementum; mandatum recepimus continens hunc tenorem:-Johannes permissione divina Cantuariensis archiepiscopus, etc., venerabili fratri et domino Radulpho, Dei gracia Londoniensi episcopo, salutem et fraternam in Domino caritatem. Presentis mensis Aprilis die xxv° litteras recepimus regias quarum tenor talis est:-Venerabili in Christo patri Johanni, eadem gracia archiepiscopo Cantuariensi, etc., salutem. Quia super quibusdam arduis negociis nos et statum regni Anglie, honorem ecclesie et regimen, ac defensionem subjecti nobis populi summe concernentibus, ac curandis periculis nobis et nostris imminentibus in hac parte, ut communibus periculis per consilia communia obvietur, consilium, auxilium, avisamentum vestrum et suffraganeorum vestrorum ac cleri vestre diocesis et provincie habere volumus, vobis specialiter in fide et dileccione quibus nobis tenemini rogando mandamus, quod in die lune in crastino sancte Trinitatis proxima futuro dictos suffraganeos vestros, decanos et priores ecclesiarnm cathedralium, abbates eciam et priores alios electivos, necnon archidiaconos, capitula, conventus et collegia, clerumque cujuslibet diocesis vestre provincie ad apparendum coram nobis vel nostris in ea parte deputandis, in ecclesia sancti Pauli, Londoniis, more solito convocari faciatis. Ita quod vos et ipsi sitis tunc ibidem super premissis cum deputandis per nos, si presentes non fuerimus, tractaturi vestraque consilium et auxilium impensuri ulteriusque facturi quod tune ibidem contigerit ordinari. Et hoe sicut nos et honorem nostrum ac salvacionem et defensionem regni nostri diligitis nullatenus omittatis. Teste me ipso apud Westmonasterium xxii° die Aprilis, anno regni nostri Anglie xviii°, regni vero nostri Francie quinto. Quocirca vestre fraternitati committimus et mandamus quatenus venerabiles fratres nostros coepiscopos, electosque confirmatos, et suffraganeos nostre Cantuariensis ecclesie absenciumque vicarios, si qui fuerint, citetis peremptorie et per eos decanos et priores ecclesiarum cathedralium, abbates eciam et priores alios electivos sub se plenum conventurn habentes, necnon archidiaconos, capitula, conventus et collegia, clerumque cujuslibet diocesis nostre provincie antedicte citari peremptorie faciatis quod compareant coram nobis vel nostris commissariis dicto die lune in crastino Sancte Trinitatis proxime futuro in ecclesia sancti Pauli, Londoniis, dicti videlicet episcopi et electi ac vicarii, decanique et priores ecclesiarum cathedralium, abbates quoque et priores electîvi necnon archidiaconi personaliter, et quodlibet capitulornm, conventuum, et collegiorum hujusmodi per unum, clernsque cujuslibet diocesis per duos sufiicientes procuratores et ydoneos, super contentis in dictis litteris regiis utilitatem rei publica ao salvacionem ecclesie Anglicana et regni tangentibus una nobiscum et cum deputandis per dominum nostrum regem, si presens tune fuerit, inibi tractaturi cum continuacione et prorogacione dierum sequencium et locorum, suumque consilium et auxilinm impensuri ulteriusque facturi juxta effectum litterarurn regis quod tune ibidem contígerit, ut premittitur, ordinari. Vosque tenore presencium oitamus peremptorie quod coram nobis vel nostris commissariis compareatis die et loco predictis, tractaturi et facturi cum continuacione et prorogacione dierum sequencium hujusmodi et locorum quod superius expressum est, denique mandatum nostrum, quatenus diocesim vestram Londoniensem concernit, exequi per omnia faciatis. De die vero recepcionis presencium et quid feceritis et facere duxeritis in premissis nos vel nostrum commissarium dictis die et loco certiñcetis per litteras vestras patentes harum seriem et citatorum nomina vestre Londonìensis diocesis in cedula. separata vestris certiñcatoriis litteris annexenda plenarie continentes. Et ceteris coepiscopis et suffraganeis nostris electis et vicariis hujusmodisimiliter injungimus ut nos vel nostrum commissarium eisdem die et loco singuli singillatim de facto suo in ea parte modo debito certiñcent per litteras suas patentes harum seriem et citatorum nomina diocesium earundem in cedula consimili continentes. Datum apud Lamhithe, vi° kal. Maiì, anno Domini M°CCC°xliiii° et nostre translacionis xl°. Cuius mandati auctoritate tenore presencium peremptorie vos citamus quod personaliter compareatis coram predicto archiepiscopo ipsiusve commissarium in hac parte dicto die lune in crastino Sancte Trinitatis proximo nunc futuro in ecclesia. sanoti Pauli, Londoniis, etc. Insuper vobis auctoritate quam supra committimus injungimus et mandamus quatenus decanum et capitulum ecclesie vestre Herefordensis, abbates et priores electivos sub se plenum conventum habentes, necnon archidiaconos, conventus, collegia, et olerum vestre diocesis citetis, vel citati peremptorie faciatis, quod iidem decanus ecclesie Herefordensis, abbates et priores electivi sub se plenum conventum habentes, necnon archidiaconi personaliter, capitula cum prebendis et quodlibet conventuum et collegiorum predictorum per unum, clerusque predictus per duos suñicientes procuratores idoneos secundum vim formam et eiïectum predicti mandati compareant coram dicto domino archiepiscopo ipsiusve commissario in hac parte die dicto et loco cum continuacione et prorogacione dierum tunc sequencium et locorum, tractaturi et facturi in omnibus et per omnia quod dicti mandati tenor exigit et requirit. Iniungìmus eciam vobis ut eundem dominum archiepiscopum ipsiusve commissarium in hac parte dictis die et loco de omni eo quod feceritis in premissis modo debito certificare curetis per litteras vestras patentes dicti mandati seriem et citatorum nomina vestre diocesis in cedula separata litteris certiñcatoriis vestris annexa plenarie con tinentes. Datum apud Stebbenhithe, v° kal. Maii, anno Domini supradicto et consecracionis nostre quinto. Quod quidem mandatum, quatenus decanum et capitulum ecclesie nostre Herefordensis, abbates eciam et priores electivos sub se plenum conventum habentes, necnon archidiaconos, conventus, et collegia, clerumque nostre diocesis Herefordensis concernit, juxta ipsius mandati formam et exigenciam vobis conjunctim et divisim committimus exigendum. Et quod feceritis in premissis nos ante instans festum Pentecostes curetis reddere certiores per litteras vestras patentes harum seriem et citatorum nomina diocesis predicte in cedula separata eisdem litteris annexe. plenarie continentes. Datum apud Farnham, iiL1 die mensis Маii, anno Domini supradicto.