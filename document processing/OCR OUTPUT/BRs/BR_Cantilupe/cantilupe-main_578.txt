June  13, 1278.—In  the presence of the King’s Treasurer, the Bishop 
                           of Norwich and  others, it was agreed that the dispute between 
                           the Bishops of Hereford and  St. Asaph  should be referred to 
                           the arbitration of the Treasurer, Luke de Bre, the Archdeacon 
                           of St. Asaph, and Gregory  de Keyrwent,  who should visit the 
                           district in question, and take evidence in English and Welsh; 
                           the two Bishops  pledging themselves under  a penalty of one 
                           hundred pounds  to observe the conditions laid down. 

                        CompromissuM   INTER  Dominos   H&REFORDENSEM     ET ASSAVEN- 
                    sEM.—Sub   anno  Domini  M°CC°LXX°   octavo, xiij die mensis Junii, 
                    in palacio Regio  apud  Westmonasterium,   in camera  Prioris Pro- 
                    vincialis Fratrum Predicatorum  in  Anglia, presentibus Venerabili 
                    Patre Domino   Willelmo,  Norwycensi  Episcopo,  et discretis viris, 
                    magistro Thoma   Beke,  Domini  Regis  Thesaurario, domino  Priore 
                    prefato, domino Francisco  de Bononia,  Professore Juris Civilis. et 
                    aliis clericis et laicis ibidem quampluribus, controversia mota inter 
                    Venerabiles Patres Herefordensem  et Assavensem   Episcopos, super 
                    jure et possessione vel quasi exercendi officium Episcopale et juris- 
                    diccionem  in patria  prelibata, tanquam  ad  verum   ipsius patrie 
                    diocesanum  debeant pertinere, ad formam  compromissi  subscriptam 
                    de eorundem   Episcoporum   expresso consensu  fuit redacta; vide- 
                    licet quod Magister  Lucas  de  Bre,  Thesaurarius  Herefordensis, 
                    arbiter electus ex parte  dicti Domini  Episcopi Herefordensis, et 
                    dominus  Griffith, Archidiaconus Assavensis, arbiter electus ex parte 
                    dicti Domini Episcopi loci ejusdem, et magister Gregorius de Keyr- 
                    went, Rector  ecclesie de Bokkeleye,  tercius arbiter electus com- 
                    muniter et concorditer ab utraque parte, associantes sibi assessores 
                    clericos unum vel plures, juratum vel juratos, sicut expedire viderint, 
                    linguam Anglicam  et Wallicam  attendentes, prefatam controversiam 
                    in forma   juris summarie   et de  plano,  excepcionibus  dilatoriis 
                    exclusis, fideliter examinabunt et terminabunt   citra diem  Lune 
                    proximum   post  diem  Cinerum,   anno  predicto; ita tamen  quod 
                    eandem  patriam  de  Gortwor  citra proximum  diem  juridicum post 
                    Festum  Beati Petri  ad Vincula  oculis suis subiceant, ac  deinde 
                    eodem  die juridico, apud Bronretpol, feriis vindemiarum et messium 
                    pro juridicis computatis, iidem arbitri de consensu eorundem  Epi- 
                    scoporum  legittimam potestatem  citandi, cohercendi, et omnia alia 
                    faciendi que   negocium  compromissi   qualiterceumque  contingunt 
                    habentes, et sicut expedire viderint exercentes, eandem controver- 
                    siam examinare  incipiant memoratam;   et quod  testes examinentur 
                    in lingua quam  melius noverint.  Et.prefati Domini  Herefordensis 
                    et Assavensis  Episcopi  dictorum  trium  arbitrorum,  aut  saltem 

                   Fol. 69.

duorum   ex  eis, citacionibus, cohercionibus, preceptis, sentenciis 
            et decretis in qualibet  parte, quolibet articulo et puncto   ipsius 
            examinis  et  arbitrii adquiescent penitus  et parebunt;  reservata 
            semper  potestate eisdem   Episcopis loco  decedencium  arbitrorum, 
            seu alia causa  legittima impeditorum  quominus  arbitrium expedire 
            valeant memoratum,   substituendi alios quos duxerint eligendos. In 
            hanc formam   arbitrii compromissarii sepefati Episcopi consenserunt, 
            promittentes  per stipulacionem  legitimam  se  procuraturos  ipsam 
            communiri  Capitulorum  suorum  sigillis, integraliterque observaturos 
            bona  fide, absque dolo, fraude, et ingenio, omnia  et singula con- 
            tenta in ea pariter, et quod  ea modis  omnibus  fieri et perfici pro- 
            curabunt, sub  pena  centum  librarum a parte  non  procurante, non 
            observante, seu non  parente, solvendarum parti contrarium  facienti. 
            Et  si contingat, quod  absit, hee premissa, aut  eorum  aliqua, ita 
            non  fieri, ut ob hoc per eosdem   tres arbitros, aut duos ex ipsis, 
            eciam quandocunque   post ultimum  diem  finiendi arbitrii pena pro- 
            nuncietur seu  dicatur commissa,  lis inchoata coram   Priore Beati 
            Oswaldi  in Gloucestria suo Marte  decurrat, et eedem partes coram 
            eodem  Priore, in suo Prioratu, tercio die juridico post diem finiendi 
            arbitrii expressum  superius compareant,  processuri  prout justum 
            fuerit in eadem;   salvum  tamen  sit parti Domini  Assavensis Epi- 
            scopi hoc, quod  dicit se non consentire in  diem, judices, et loca, 
            In cujus  rei testimonium,  hujus  instrumenti, confecti in modum 
            cyrographi, una pars sigilla Domini Episcopi Assavensis  et Capituli 
            loci ejusdem,  necnon  Venerabilis Patris Domini  W [illelmi], Nor- 
            wycensis Episcopi, magistri Thome  Beke, Thesaurarii Domini  Regis, 
            Prioris Provincialis prefati sigillis signata remanet penes dictum 
            Herefordensem   Episcopum,   et  altera pars  sigillis dicti Domini 
            Episcopi Herefordensis  et Capituli loci ejusdem signata, necnon et 
            Venerabilis  Domini  W [illelmi], Norwycensis    Episcopi, magistri 
            Thome   Beke, Thesaurarii Domini  Regis, et Prioris Provincialis pre- 
            fati signata remaneat penes  dictum Dominum    Assavensem.