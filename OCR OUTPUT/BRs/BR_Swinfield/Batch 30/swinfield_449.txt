Ordinance  of  the bishop limiting the powers  of  the abbot by  the 
                         appointment   of  a  board  of  six coumetllors to  decide all 
                         questions  of administration in  concert with him. 

                       Acta  in capitulo monasterii de  Wygemore,   xiii® die Octobris, 
                  anno  Dom.   M°CC*xcix®,  coram nobis  Ricardo, etc., in causa, con- 
                  troversia, seu  negocio que  vel quod  inter fratrem  Johannem   de 
                  Wyttone,   abbatem  dicti monasterii, ex  parte una, et  priorem  et 
                  majorem   partem  conventus  loci ejusdem  super reformacione,  cor- 
                  reccione status dicti abbatis, et statum sue administracionis tangen- 
                  tibus vertebatur, ex  altera, videlices cum dictum  negocium   prius 
                  coram   nostris commissariis et  deinde coram  nobis esset aliquam- 
                  diu agitatum,  et tandem  partes predicte in dicto negocio se nostre 
                  ordinacioni  sponte, etc., submiserunt,  nosque  labores voluntarios 
                  affectantes ut  subditis nostris preparemus   quietem, in  nos sub- 
                  missiones  predictarum  parcium  quas in scriptis redactas et sigillis 
                  suis munitas   eedem   partes nobis  tradiderunt suscepimus,  et ad 
                  ordinacionis  actum  procedimus  in hunc  modum:—In    Dei  nomine, 
                  Amen.    Cupientes  religionis pulchritudinem, que   per  mansuetu- 
                  dinem,   humilitatem,   caritatem,  et  tranquillitatem nutritur, in

A.D.  1298. 

                               monasterio  de  Wygemore    dirigere pro dicti abbatis  et  fratrum 
                               suorum  quiete  et dicti monasteri  utilitate ordinamus, etc., quod 
                               dictus Johannes  in  posterum  abbas  permaneat, et  prerogativas et 
                               reverencias dignitati hujusmodi  debitas  habeat et  optineat, sicut 
                               antea.  In   administracione  tamen   spiritualium et  temporalium 
                               priorem, suppriorem,  fratres Johannem   de  Gorlestone, Johannem 
                               de  Persore  seniorem,  Thomam     de  Evesham,   et Walterum    de 
                               Lodelawe   seniorem,  canonicos  dicti  monasterii, coadjutores  et 
                               consiliarios adjungimus  eidem  abbati, ita  quod  iidem  consiliarii 
                               consilium  fratris Ade,  quondam    abbatis,  cum   necesse   fuerit, 
                               requirant, et tunc demum    in administrandis majoribus  monasterii 
                               sui  negociis abbati  suo  assistant,  videlicet in  preficiendis et 
                               amovendis  obedienciariis et ballivis, tam in abbathia quam   extra, 
                               in alienacionibus rerum  faciendis, in bladis triturandis, in firmis 
                               tradendis, compotis  audiendis et  certandis, corrodiis concedendis, 
                               sumptibus  et expensis  magnis  faciendis, sine quorum   consilio et 
                               assensu nolumus  quod  in premissis idem abbas  quicquam  attemptet 
                               seu per alios  faciat attemptari.  Et  si de  dictis sex consiliariis 
                               aliquis in fata decesserit per  dictos consiliarios superstites alius 
                               fidedignus de  conventu  subrogetur  in  loco defuncti.  Ut  autem 
                               hec ordinacio nostra  inviolabiliter observetur volumus, etc., quod 
                               predictus abbas, si unquam  contra predictam ordinacionem  nostram 
                               venerit ullo modo,   sue dignitati seu  officio cedat et  renunciet 
                               absque  quoquam    cavillacionis et dilacionis obstaculo opponendo, 
                               et sit ipso facto privatus, et ipsum   ex nunc  prout  ex  tunc  in 
                               hiis soriptis sentencialiter privamus.    Super   violacione autem 
                               dicte ordinacionis nostre  facienda per  dominum    abbatem,  quod 
                               absit, stabimus  deposicioni sex  consiliariorum juratorum, neo  in 
                              hac   parte probacionem   aliquam   requiremus.   Ordinamus   eciam 
                              ut  inter eosdem abbatem  et conventum   de cetero pax, tranquillitas, 
                              et concordia,  amor, et vera  caritas vigeat in futurum,  omnimodo 
                              rancore  et odio et  personali persecucione  cujuslibet de conventu, 
                              oceasione  controversie inter eosdem  prehabite, cessantibus in  hac 
                              parte. 

                                   Hane   quidem  ordinacionem  nostram  prefatus abbas  per  se et 
                              dictus  prior per se, majore  parte conventus  sibi adherente, tactis 
                              sacrosantis se  observaturos jurarunt  et sigilla sua, etc.   Datum 
                              et  actum  die, loco, et anno  supra  dictis.