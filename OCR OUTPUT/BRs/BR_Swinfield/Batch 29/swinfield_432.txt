Pope  Bontface modifies the constitution of Gregory which forbade the 
                         receipt of money in liew of procurations in offictal visitations. 
                      ConsTITUCIO   PRO  VISITANTIBUS   ET  PRELATIS.â€”Bonifacius,  etc. 
                  Felicis recordacionis papa  Gregorius, predecessor  noster, prohibuit 
                  in concilio Lugdunensi   ne  aliquis ob  procuracionem   sibi racione 
                  visitacionis debitam exigere pecuniam presumeret  vel eciam  recipere 
                  a volente.   Verum   quum   rerum   experiencia  nos  instruxerit  ex 
                  hoc  tam  personis   visitantibus quam   locis et  ecclesiis visitatis 
                  multis incommodorum      dispendia provenire,  concedimus   ut patri- 
                  arche, archiepiscopi,  episcopi, et alii quibus  ex  officio competit 
                  visitare a volentibus ecclesiarum et locorum  visitatorum  rectoribus 
                  seu personis  pecuniam    licite recipere valeant,  si voluerint, pro 
                  sumptibus  modicis  faciendis in  viatico, diebus quibus  visitacionis 
                  officium personaliter exercebunt, adicientes quod non liceat visitanti 
                  nisi unam   procuracionem   recipere  una   die, sive  unum    locum 
                  visitaverit sive  plura, eciam   si  locus  quilibet visitatur ab illo 
                  sufficienter ad procuracionem   integram  persolvendam,  cum   eidem 
                  sufficere debeat ut  temporalia metat  a  locis personaliter visitatis 
                  pro  diebus  quibus  eis  spiritualia subministrat, cetera  vero   in 
                 ejusdem   predicta  constitucione  contenta  in  suo  volumus  robore 
                 perdurare.