Dec. 17.—The  Bishop, in deference to the remonstrances of the Chapter 
                          reported to him by Adam  de Fileby, consents to delay his action 
                          so far as the interests of the Chapter may be concerned. 

                         Thomas,  etc., Dominis  Capitulo ejusdem  Ecclesie, salutem, etc. 
                    Sollicitudine pastoralis officii prout statutis canonicis  obligamur, 
                    saluti gregis  nobis a  Deo   commissi   pro  viribus insistentes, hoc 
                    semper   optavimus  et  optamus   ut Ecclesie  nostre  negocia  vestro 
                    consilio, auxilio pariter et assensu,  unanimiter  dirigantur, ut sue 
                    libertates per omnia   maneant   illibate, et nos in districti Judicis 
                    examine  villicacionis nostre sana consciencia possimus reddere libere 
                    racionem.    Verum   cum   vos,  in adjutorium   regiminis  convocati, 
                    trevidantes de  prejudicio ubi timor non  extat, quasi errores devian- 
                    cium, ut prima  facie videtur, approbantes, cum  eis non resistitis nec

resistere sustinetis, nobis, qui noctes insompnes  ducimus  ut vobis 
          et aliis quietem preparemus, consiliis—ne  dicamus  conspiracionibus 
          —vos   preparastis insurgere, admirari non  sufficimus in  premissis 
          que causa  vel occasio vestre resistencie seu rebellionis esse queat, 
          cum  intencionis nostre nunquam   fuerit in vestri prejudicium aliquid 
          attemptare, prout  per nostram   protestacionem  sub  manu   publica 
          vobis recitatam plenius perpendere  potuistis; unde, ut prediximus, 
          ultra id  quod  possumus   admiramur   cur, in nostrum   dedecus  et 
          vituperium, factum  nostrum  vobis nullatenus prejudiciale retractare 
          et ab  inceptis totaliter desistere per vestras litteras nos rogastis ; 
          dilectum  in  Christo  filium magistrum    Adam    de  Fileby,  con- 
          canonicum  vestrum, ad nos  transmittentes, qui nobis ex parte vestra 
          quedam  que, ut vobis et sibi vere videbatur, in prejadicium et liber- 
          tatis Capituli vestri lesionem vertebantur, de quibus nobis in parte 
          scripsistis, plenius explanavit. Nos ergo licium materiam  dirimere, 
          fomitem  odii et discordie destruere radicitus affectantes, in hiis que 
          Capitulum  mere  contingunt  supersedere volumus  indilate.  In hiis 
          autem  que ad Decanos  pertinent volumus  remissius exequi negocium 
          inchoatum,  factum  nostrum  quo  ad eos non  in toto revocantes, set 
          pocius, vestris et predicti Magistri A({de] precum instanciis inclinati, 
          tolerabiliter expectantes usque in quindenam  Sancti Hillarii; ut, si 
          vos  interim aliquam  viam  inveneritis qua possit iminentibus peri- 
          culis obviari, eandem in termino  predicto nobis, ubi tunc fuerimus, 
          presentatam  approbemus,  aut  eam, si statum  nostrum  non  deceat, 
          reprobantes correccionis officium districcius exequamur. Voluntatem 
          enim  nostram  et intencionem in premissis magistro Ade, presencium 
          portitori, commisimus   vobis  plenius explanandum.     Voluntatem 
          vestram in hiis et aliis nobis per vestras litteras intimetis. Valeatis. 
          Datum   apud  Arleye juxta  Redinge, xvj  Kalendas  Januarii, Ponti- 
          ficatus nostri anno secundo.