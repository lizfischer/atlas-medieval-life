RBLR 1744
1317.10.17-24
Extract from the will of Richard Swinfield, bequeathing to his successor certain books, and articles of silver, for use in the services of the Bishop's chapel. VERBA TESTAMENTI NUPER HEREFORDENSIS EPISCOPI TANGENCIA NUNC EPISCOPUM HEREFORDENSEM.â€”Post hec lego venerabili viro qui mihi per Dei graciam proxime succedet Episcopus Herefordensis librum meum pontificalem et omnes libros quibus communiter ego et mei clerici solebamus uti in capella, videlicet omnes quos emi ab executoribus sancte memorie domini Thome, predecessoris mei, et volo quod ipsi libri ab ipso suis successoribus Episcopis Herefordensibus perpetuum modo simili libere concedantur. Item simili modo lego ipsi crismatorium [a vessel for holding consecrated oil] meum argenteum quod emi Londoniis et ij fiolas majores argenteas et turibulum argenteum et j naviculam [an incense-box] argenteam cum cocleari similiter ad thus continendum ut modo simili futuris Episcopis liberentur, et ut sic expedicius, cicius, et melius Altissimo valeant in suis officiis deservire. Frequenter enim fui molestatus antequam potui predicta omnia comparando colligere. Hec enim libencius facio quia spero quod mihi defuncto vel executoribus vel meis successoribus non erit molestus meus successor, cum plene perpenderit quod ego in hiis et multis edificiis, ut in maneriis Episcopatus apparet, et tam in castro quam alibi, que ad sui commodum et honorem pertinent et eorundem quietem procuraverim fieri magnis laboribus et expensis, etc. Item, in primis teneor futuro Episcopo Herefordensi in quingentis marcis pro veteri instauro [farm-stock] quod quilibet Episcopus ab antiquo consuevit suo proximo relinquere successori; et hec pecunia debet deponi in custodia Capituli Herefordensis donec ecclesie legitime provisum fuerit de idoneo pontifice.