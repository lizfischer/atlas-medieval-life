June   19.—The   bishop  writes to  the abbot  of Reading,  then  at 
                          Leominster,  to urge his immediate  correction of certain dis- 
                          orders which  had  been  discovered at a  recent visitation of 
                          the priory.   The  scandals of  the prior’s conduct had  been 
                          especially grave. 
                        CoRRECCIO  ENORMITATUM   ET DEFECTUUM  IN VISITACIONE ECCLESIE 
                   LeoMINIsTRIE   COMPERTORUM   COMMISSA   DOMINO  ABBATI RaDINGES.— 
                   Venerande    religionis viro, domino  Dei  gracia  abbati Radinges, 
                   Ricardus,  etc. Audientes  nuper  ex  fidedignorum  relatu quod  ros 
                   pro  quibusdam   vestris expediendis  negociis  ad  prioratum  Leo- 
                   ministrie, nostre diocesis, accesseritis hiis diebus, vobis innotescimus 
                   per  presentes quod,  cum  in  vigilia beati Thome,  apostoli, et in 
                   crastino  ejusdem  diei,  anno  Dom.   M°CO*lxxxvj°,  in capitulo et 
                   ecclesia parochiali loci predicti Leominstrie ex officii nostri debito 
                   visitacionis officium exercentes, quedam enormia  invenerimus  corri- 
                   genda, quorum   aliqua postmodum   correximus,  ut decebat, quedam 
                   usque  nune,  vestrum   jam  diu adventum   ad hoc  expectantes, ob 
                   vestri  reverenciam  differentes, utpote  frater Johannes   Geraud, 
                   nuper  prior loci ejusdem, de  enormi  incontinencia commissa   cum 
                   pluribus  mulieribus diffamabatur,  non  solum   simplici sed eciam 
                   incestuosa  cum   duabus  consanguineis  pro  sue  libito voluntatis 
                   incontinencie crimen   agens,  et quod   idem  prior vitam  deserens 

                        43b.

religiosam cum  canibus, avibus, et personis inhonestis indifferenter, 
                               dum  ibi erat, venacionem   saltuosam  exercuit et clamosam,   viris 
                               ecclesiasticis et maxime  religiosis prohibitam  omni  jure.   Hiis 
                               eciam non  contentus  convivia inutilia domui  sue  multipliciter et 
                               nociva, absque  superioris sui et  capituli assensu  tacito vel ex- 
                               presso, facere consuevit, nostra inhibicione in hujusmodi sibi facta 
                               pluries non obstante, viles personas et infames utriusque  sexus ad 
                               hujusmodi   convivia invitando, et  sic domum    suam   ere  alieno 
                               multipliciter onerando, ac possessiones et bona  ejusdem   inutiliter 
                               devastando, dilapidator extitit manifestus in perniciosum exemplum 
                               et  eciam  scandalum   plurimorum.   Item  quod   in dicto prioratu 
                               Leominstrie, tempore  ejusdem prioris, usque tunc  hospitalitas con- 
                               sueta et  debita elemosinarum  largicio subtracte fuerunt, et quod 
                               tune  ibi defuit debitus numerus monachorum,    et quod parochianis 
                               horis debitis non  patebat  ad  ecclesiam  suam   parochialem  liber 
                               accessus, pro  eo  quod  monachi  portam  quandam   per  quam   itur 
                               ad  ipsam  ecclesiam clausam   tenebant seu  detineri faciebant pro 
                               sue   libito voluntatis, per  que   subtrahebatur  ibidem  fidelium 
                               devocio, et divinum  officium multipliciter impediebatur ; ac eciam 
                               quedam  alia invenimus  similiter correccione digna vobis viva voce 
                               per latorem presencium  explananda,  que ob certas causas  subticere 
                               duximus  in hoc  scripto. Vos  monemus   et exhortamur  in Domino 
                               firmiter injungentes quatinus   enormitatibus et  defectibus hujus- 
                               modi  juxta vestras observancias regulares illa celeritate qua decet 
                               adhibere curetis remedium  debitum  et salubre, ne ob vestri in hac 
                               parte  negligenciam  et  defectum   ex  officii nostri debito arcius 
                               manus  correccionis canonice  apponere  nos  oporteat ad  premissa. 
                               Conservet  vos  Altissimus  per  tempora   diuturna.  Datum    apud 
                               Wyteburne,  xiij? kal. Julii, anno Dom. M°CC*lxxxvij°. 

                                A.D.  1287.