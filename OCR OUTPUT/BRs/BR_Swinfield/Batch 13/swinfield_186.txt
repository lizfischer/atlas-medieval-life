June  3.—Royal    brief requiring the bishop  to report, after due  in- 
                                       quiry,  whether  Walter  de  la Barre  and   Sibil, his reputed 
                                       wife, were  legally married,  and  the bishop's answer. 

                                   Ds  Parco  pt  PRESTBURY  ET  DE PRATO  JuUxTA Swinpon.—Viris 
                               venerabilibus et discretis, dominis justiciariis domini regis in banco, 
                               Ricardus, etc.  Litteras domini  regis recepimus  in hec  verba :— 
                               Edwardus,  etc., Ricardus, etc. Sciatis quod, cum Johanna  que fuit 
                               uxor Rogeri le Waleys in curia nostra coram justiciariis nostris apud 
                               Westmonasterium   peteret versus Walterum  de la Barre  et Sibillam 
                               uxorem  ejus terciam partem  unius mesuagii quater viginti acrarum 
                               terre, xij acrarum bosci, et unius  acre prati cum  pertinenciis in 
                               Dowyschirche  ut dotem  suam, iidem Walterus  et Sibilla venerunt in 
                               eadem  curia nostra et objecerunt predicte Johanne quod  non debet 
                               inde dotem   habere, quia  dicunt quod predicta Johanna  nunquam 
                               fuit predicto Rogero legitimo matrimonio  copulata, et quia hujus- 
                               modi  cause cognicio ad  forum  spectat ecclesiasticum, vobis man- 
                               damus   quod   convocatis coram   vobis  convocandis rei veritatem 
                               super  hoc  diligenter inquiratis, et quid inde  inquisieritis scire 
                               faciatis justiciariis nostris apud Westmonasterium     per  litteras 
                               vestras patentes.  Teste T. de  Weylaunde   apud Westm.,  xxij° die 
                               Novembris,  anno regni nostri xv°. Et  ideo vobis innotescimus per 
                               presentes quod   dicta Johanna  fuit dicto  Rogero  matrimonialiter 
                               copulata, cum  quo quidem  dum  vixit cohabitavit ut uxor nec  erat 
                               inter eosdem divorcium  celebratum.  Nunc  autem per inquisicionem 
                               et examinacionem    dicti negocii diligentem  invenimus  manifeste 
                               quod  prefati Rogerus et Johanna  in quarto gradu  consanguinitatis 
                               sibi invicem  attingebant  et quod   bannis  editis in ecclesiis de 
                               Maddeley  et de  Dowyschirche, nostre diocesis, sollempniter ut est 
                               moris, licet nullus tunc apud  Maddeley  contradiceret nec impedi- 
                               mentum   obiceret hujusmodi  matrimonio  contrahendo,  tamen  apud 
                               Dowyschirche   ob causam   consanguinitatis predicte eidem   fuerat 
                               contradictum, et quod ipsi nichilominus ad ecclesiam de Newentone 
                               minus  sollempnem   et minus  cognitam  accedentes ibidem sollemp- 
                               nitatem  matrimonii compleverunt,  et  sic apparet per  consequens 

                                   Fol.  42.

quod   ipsa  ei non  fuerit legitimo matrimonio  copulata, licet de 
                   facto, cum  de  jure non  possent, inter  se matrimonium   contrax- 
                   issent prout  superius  est expressum.    Conservet  vos  Deus  per 
                   tempora   diuturna.  Datum    apud  Bosebury,  iij? die Junii, anno 
                   Dom.   M°CC*lxxxvij*.