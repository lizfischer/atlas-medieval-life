Sept. 27.—The    bishop writes to Peter  Corbet  to beg him   to check 
                           the violent action of his men  im  regard to ecclesiastical pro- 
                           perty  and ‘rights at Worthen. 

                      Domino  P. CorBET PRO  SEQUESTRO APUD WoRTHIM   VIOLATO.— 
                  A  sun  cher ami  en  Deu,  sire Peres Corbet, Richard, par la

A.D.  1283. 

                               grace  de Deu  eveske  de Hereford,  salut e cheres amitez  aveke  la 
                               grace  e la benecun nostre  seynur, sire sachez ke  nus frum  volen- 
                               tyers vostre priere en dreit de la besogne la persone de Worthyn 6 en 
                               dreit de totes autre chose  resonables ke vus nus  maunderez   solom 
                               nostre  le poer,  kar nus  serrum   mult  lez de  fere chose ke  vus 
                               plust, o ke fust a vostre honur, e  autre si esperrum nus  ke vus  le 
                               frez pur  nus,  si il vus plest, e nommement     en besoyne  ke  vus 
                               peut  turner a  honur  e  a  salu de  vostre alme.   E  pur ceo  vus 
                               prium   nus   e  requerrum  ke  vus  par  le  honur  de   Deu  e  de 
                               seinte  eglise ne  volez  mie  suffrer ke  vos gens  facent  tort ne 
                               grevances  a gens de  seinte eglise ki sunt demurrauns pres  de vus; 
                               issi vus prium  nus ke  vus facez  vos gens  amender  les trespas ke 
                               il ont fet a la eglise de Worthyn,   kar  lon nus  fet a saver  ke il 
                               pernent  a  force illek les offrendes e  les diniers ke  devent  par 
                               reson  apurtener  a  les executurs  Comind   Bagot  ke  fust persone 
                               illek, solom  le dreit de  evesche  de  Hereford,  puske  il murrust 
                               leyns  apres la feste seint David  en  cest an.  Dunt  il sunt aper- 
                               tement  escumegez   de  Deu  e  de tus  ceus ke  seinte eglise unt a 
                               garder.   E  pur  ceo  vus prium   nus  ke  vus  le volez  pur  teus 
                               tener  jeke il eyent amendez   lur trespas, e soent  asons del escu- 
                               menge.    Estre   ceo  sire joe vus   prie par  Deu   ke  vus  volez 
                               enquere  par  teles gens  de  evesche  de Hereford   coment   nostre 
                               seynur,  le roy de  Engletere, ke  Deu  garde, e  mun  sire Edmund 
                               sun  freree les autres grons seynurs de Engletere, ke  unt avohisons 
                               de  eglise  en  le evesche  de  Hereford,  e soy  portent par  eus e 
                               par  lur gens  de  ver  teus ke  unt este persones   de  lur mosters 
                               e  de ver  les byens  de seinte eglise, e vus  troverez ke  il ne se 
                               entremettent  de petit ne de grant de lur offrendres ne de lur autres 
                               byens  ke partenent a  seinte eglise, ne par prise ne par eschast, si 
                               ne  fut par la volente de  eus  e de lur ordineres.  E  autre si vus 
                               prium  nus   ke  vus  commandez   a   vos  gens  ke  el  suffrent ke 
                               seinte  eglise eit ses  franchises, ke ele ad  par  tut le mund,  la 
                               ou  ele est en vostre avoesun  e vostre vesinage, kar tut seyum  nus 
                               vostre  ami  e  vostre benvolant  entre nostre  petit poer,  nus  ne 
                               porrum   plus lenghement  suffrir ke nus ne fasum  ce ke  la dreiture 
                               de  seinte eglise demande   encontre teus  trespas.  A  Deu  ke  vus 
                               gard  a tuz jurs.  Donee  a Ledebury   le dimange proscheyn  devunt 
                               la feste seint Michel.