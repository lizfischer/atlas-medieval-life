May   27.—The   bishop  requests the batltffs of the  city to stay  thetr 
                         action  in the distraint on  his tenants till Easter, when   there 
                         can  be a conference  on the  subject. 

                     LiTTERA  MISSA BURGENSIBUS   REGIS Hererorpiz.—Bichard,    par 
                 la grace de   Dieu eveske  de  Hereford, a  ses tres chers  amys  e 
                 fiz en Dieu, baillifs et burgeis notre seigneur le roi de la cite de 
                 Hereford, salutz e  kaunke  il puet de  bien e  de honneur,  ove la 
                benysun  de  Dieu, pur ceo ke  nus ne ayoms  mye   ore ove nus  ceus 
                de  notre  counsail si pleynement  come   nus  vousissoms,  par quei 
                nus  ne vos  poums  mye  maunder   apertement  notre volonte a ceste 
                feez en  dreit de la demaunde   e  de les destrestes ke vos  fetes a 
                nos  tenauntz  e les tenauntz  de notre  chapitre, pur le conferme- 
                ment  de  chartres de vos fraunchises de  la dite cite, si vos prioms 
                ententynement    ke voz  voillez, pur la  reverence de  Dieu  e pur 
                ceste  notre  requeste, mettre   en  suffraunce la  demande   e  les 
                destrestes avauntdites taunke  a les uteves  de Paske  ore procheyn 
                avenir, e dounke vendroms  nos, ou ceus de notre counsail vendrount 
                de  par nos, a Hereford  a treter ove vos, si vos pleise, e a ordiner 
                de  la dite busoigne  solum  dreit e  restin, issynt ke bien sera al 
                eide  de Dieu,  e votre bone  volonte  sur  ceste chose  nos  voillez 
                fere a  saver par le portour de cestes lettres. A Dieu  ke vos gart. 
                Donne   a Bosebury,  le xxvij® jour de May,  le an de  la nessaunce 
                notre  seigneur Jesus  M°CCC*xiij’, etc.