RBLR 1905
1319.5.6
May 6.- Roger de Breinton binds himself to pay to John de Ludlow forty shillings yearly. OBLIGACIO DOMINI ROGERI DE BREYNTONE FACTA DOMINO JOHANNI DE LODELOWE DE XL S. ANNUIS.â€” In  nomine Domini, Amen. Anno ejusdem millesimo trecentesimo decimonono, indiccione secunda, Pontificatus domini J.Pape vicesimi secundi anno tercio, mensis Maii die sexta, Avinione, in hospicio quod inhabitavit tunc temporis reverendus pater, dominus Adam, Dei gracia Episcopus Herefordensis, in mei notarii publici et testium subscriptorum presencia personaliter constitutus, dominus Rogerus de Breyntone, Rector ecclesie de Aka, Herefordensis diocesis, fatebatur se teneri et obligatum esse ex causa libere  donacionis domino J. de Lodelowe, dicto de Leominstria, presbytero nomine annue pensionis, quoad vixerit, in xl s. sterlingorum solvendis eidem annis singulis, videlicet xx s. in festo sancti Michaelis, et xx s. in festo Annunciacionis Virginis gloriose; et ad hanc solucionem fideliter faciendam obligavit se, ecclesiam suam predictam, et omnia bona sua presencia et futura. In quorum testimonium dictus R. sigillum venerabilis patris predicti apponi procuravit instrumento presenti unacum sigillo domini Rogeri predicti. Acta sunt hec presentibus discretis viris, magistris Egidio dicto de Baggeshore de Astone Cantelowe, et Johanne Rees de Sharfeld, ecclesiarum Rectoribus Wigorniensis diocesis ad premissa vocatis testibus et rogatis. Et ego R. Hervy, publicus sacri Romani Imperii auctoritate notarius, premissis omnibus et singulis presens interfui, eaque vidi fieri et audivi, scripsi, et publicavi, meoque solito signo signavi hoc presens publicum instrumentum inde confectum in testimonium premissorum rogatus. 