CERTIFICATORIUM   INQUISICIONIS FACTE SUPER VACACIONE  ECCLESIE 
                               bE Brovestonge.—Venerabili    in Christo patri, domino Henrico, Dei 
                               gracia Lincolniensi  Episcopo,  suus  humilis  et devotus   Officialis 
                               domini Archidiaconi  Northamptonie,  cum  summo   obediencie debito, 
                               reverenciam, et honorem.    Mandatum    vestrum  xix° Kal. Februarii 
                               proxime  preteriti recepi formam continens infrascriptam :—Henricus, 
                              etc., dilecto in Christo filio, Officiali Archidiaconi Northamptonie, 
                               salutem, etc. Presentarunt nobis Abbatissa et Conventus beate Marie 
                               de Pratis, Northamptonie,   Johannem   de Nubbele  ad  ecclesiam  de 
                               Broughton,  nostre  diocesis, vacantem, ut  dicitur. Quocirca  vobis 
                               mandamus   quatinus  tam super  vacacione dicte ecclesie, videlicet an 
                               vacet, et si sic, ubi, quando, et qualiter vacare incepit, quam jure 
                               presentantis, et quis presentavit ultimo ad eandem, necnon super vita, 
                               moribus, conversacione, et natalibus dicti presentati, et an in ordine 
                               clericali, et in quo seu in quibus fuerit constitutus, item an sit alibi 
                               beneficiatus, et si sic, utrum  unum   vel plura, et  que  et qualia 
                              fuerint hujusmodi  beneficia, ac super aliis articulis consuetis in pleno 
                              loci Capitulo  celebrando  [virtute commissionis]  ante  recepcionem 
                              presencium   assingnate, vocatis vocandis diligentem  faciatis inquisi- 
                              cionem.    De  diebus vero  recepcionis presencium   et inquisicionis, 
                              etc.   Datum   apud   Assheley  Canonicorum,   ij? Id. Januarii, anno 
                               Domini  M°CCC?   vicesimo quinto.   Facta  igitur super premissis in 
                              pleno  loci Capitulo, xviije Kal. Februarii  proxime   preteriti cele- 
                              brato,  vocatis vocandis,  inquisicione diligenti, inventum  est  per 
                              eandem    quod  dicta ecclesia vacat, et  cepit vacare  die  Sabbati 
                              proximo   post  festum  Circumcisionis Domini   proxime   preteritum, 
                              per  mortem  domini  Simonis de Adyngtone,  ultimi Rectoris ejusdem, 

                                  Fol.  96.

apud  Broughtone  decedentis.  Abbatissa et Conventus  beate Marie 
                    de  Pratis, Northamptonie,   sunt  vere patrone  dicte  ecclesie, et 
                    ultimo  presentarunt  ad  eandem  dominum    Simonem   antedictum. 
                    Presentatus vero  ad dictam  ecclesiam liber est et legitimus, bone 
                    vite, conversacionis honeste, in minoribus ordinibus constitutus, et 
                    non  alibi beneficiatus. Que  quidem  ecclesia non est litigiosa nec 
                    pensionaria, et valet communibus  annis undecim marcas  et amplius. 
                    Nomina    vero inquisitorum  sunt hec,  Rectores ecclesiarum  beate 
                    Marie  de Maydewell,  Cransle, Farmdene, Braughtone,  et Oxendone, 
                    et vicarius ecclesie de Rowell.  Vestra valeat reverenda paternitas 
                    in Domino   per tempora  longiora. Datum   apud  Waldegrave,  xviij° 
                    Kal. Februarii, anno Domini  supradicto. 

               A.D.  1326.