RBLR 1742
1317.8.8
A.D. 1317. Aug. 8.--The Bishop binds himself to pay to the executors of Bishop Swinfield £744, in four instalments, for the standing crops, animals, etc., on the manors of the Bishopric. Fol. 16b. OBLIGACIO EPISCOPI FACTA EXECUTORIBUS PREDECESSORIS SUI.-- Noverint universi per presentes nos Adam, etc., teneri et obligatos esse magistro Ricardo de Hamenasse, domino Johanni de la Felde, et magistro Roberto de Ikleshame, canonicis Herefordensibus, ac domino Rogero de Breintone, Rectori ecclesie de Monytone, executoribus testamenti bone memorie domini Ricardi, Dei gracia quondam Herefordensis Episcopi, in septingentis quadraginta et quatuor libris bonorum et legalium sterlingorum pro fructibus cujuscunque generis bladi nunc in terris de dominico episcopatus ubicunque crescentibus, ac eciam bobus, affris, et aliis vasis, et utensilibus nobis per eosdem venditis et assignatis; solvendis eisdem, uni eorum aut alii attornato eorundem apud Herefordiam in palacio nostro terminis subscriptis, videlicet in festo beati Ethelberti proximo futuro post diem confeccionis presencium cc libras; et in festo sancti Michaelis proximo tunc sequente cc libras, et in festo sancti Ethelberti proximo sequente, videlicet sub anno Domini M°CCC°xixº cc libras; et in festo sancti Michaelis tunc proximo sequente cxliiij libras, sine ulteriori dilacione vel mora. Ad quam quidem dicte pecunie solucionem dictis terminis fideliter faciendam, obligamus nos, heredes et executores nostros et omnia bona nostra, mobilia et immobilia ubicunque fuerint inventa, districcioni et coercicioni cujuscunque judicis qui nos ad solucionem dicte pecunie licite compellere poterit in hac parte. In cujus rei, etc. Datum apud Tame, die Lune proximo ante festum sancti Laurencii Martyris, anno Domini MºCCC°xvij.