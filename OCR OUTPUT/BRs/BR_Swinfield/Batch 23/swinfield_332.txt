Oct. 9.—Restgnation of the rectory of Tugford by John  de Mosewell 
                                     on  the ground of bodily infirmity. 
                                   LITTERA  RESIGNACIONIS   ECCLESIE  DE  TuGHEFoRD.—Venerabili 
                              in  Christo patri, domino   Ricardo,  etc.  Johannes   de Mosewell, 
                               clericus, rector ecclesie de   Tugheford,  Herefordensis   diocesis, 
                              salutem,  etc.   Ego   status mei   corporis debilitatem  ex  variis 
                              causis  attendens, cujus occasione  cure  animarum    ecclesie paro- 
                              chialis predicte  intendere  me  sencio  non  sufficere in futurum, 
                              ipsam  ecclesiam cum   omnibus  juribus et pertinenciis, quantum ad 
                              me  pertinet, pure, etc., in manus vestras resigno, paternitati vestre 
                              supplicans, quantum  possum,   quatinus hanc   meam   resignacionem 
                              benigne  velitis admittere intuitu caritatis. Et in testimonium, etc. 
                              Datum   apud   Bosebury,  nona   die mensis   Octobris, anno  Dom. 
                              M°CC*xci*.   In qua quidem   resignacione facta in aula de Bosebury, 
                              die  predicta, fuerunt ibi infrascripti presentes, videlicet magister 
                              Adam   de Wakhurst,   dominus   Johannes  de  Kemeseye,   Willelmus 
                              de  Mortone,  Nicholaus  de Oxonia,  capellani; Jacobus  de Henley 
                              et  Stephanus  de Tanet,  clerici; et frater Thomas  de  Suynefeud, 
                              et  frater  Johannes  de   Bromptone.    Et   in  tradicione  littere 
                              resignacionis predicte  in  crastino in  capella fuerunt  presentes 
                              omnes  predicti.