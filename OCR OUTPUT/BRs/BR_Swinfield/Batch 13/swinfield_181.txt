Nov.  19.—Bull   of Honorius  IV  calling on the archbishop  of Can- 
                          terbury and  his suffragans to check  the familiar intercourse 
                          of  Christians and  Jews  which  has  encouraged  the perverse 
                          infidelity of the latter, and occasioned grave scandals to the 
                          faithful. 

                       Boia    Honorn    contra  Jupeos.—Honorius    episcopus, servus 
                   servorum   Dei, venerabilibus  archiepiscopo  Cantuariensi  et  ejus 
                   suffraganeis salutem, etc.  Nimis in  partibus Anglie, prout accepi- 
                   mus, Judeorum   dampnata   perfidia in nostri contumeliam  Creatoris 
                  et detrimentum   catholice fidei nefandis actibus et horrendis operibus 
                  relaxavit  habenas.   Ipsi  enim   librum  quendam   maligna  fraude 
                  compositum    habere  dicuntur,  quem  Thalmamud     vulgariter nun- 
                   cupant, abhominaciones,  falsitates, infidelitates, et abusiones multi- 
                  modas    continentem.    In   hoc  quippe   libro dampnabili   suum 
                  continuant   studium, et  circa ipsius nepharia documenta   ipsorum 
                  prava  sollicitudo versatur. [Illius insuper doctrine letifere proprios 
                  ab  annis teneris filios deputant, ut ejus yenenosis pabulis imbuantur, 
                  eosque   instruere ac informare  non  metuunt   quod  magis  in libro 
                  contentis  eodem  quam   expressis in lege  Mosaica  credi debet, ut 
                  iidem  filii Dei filium fugientes per devia  infidelitatis exhorbitent, 
                  et ad veritatis semitam non accedant; prefati quoque Judei non solum 
                  mentes   fidelium ad  eorum  sectam  prestiferam  allicere moliuntur, 
                  verum   eciam  illos qui, salubri ducti consilio infidelitatis abjurantes 
                  errorem,  ad lucem  catholice fidei convolarunt donis multimodis  ad 
                  apostatandum    inducere non  verentur, quorum  aliqui dolosa  Jude- 
                  orum  ipsorum  seducti malicia publice illis cohabitant, et juxta ritum 
                  et  legem  ipsorum   in parochiis, in quarum   ecclesiis renati sacro 
                  fonte  baptismatis extiterunt, obscenam,  immo   nequissimam  vitam 
                  ducunt  in  nostri  Redemptoris   injuriam, fidelium scandalum,   et 
                  derogacionem  fidei Christiane, ac eciam nonnullos  ex talibus iidem 
                  Judei  ad  alia loca nequiter destinant ut ibi tanquam  incogniti ad 
                  suam  perfidiam revertantur.  Non  omittit Judeorum  ipsorum  nequi- 
                  cia quin  fidei orthodoxe cultores, quolibet  die Sabbati   ac  aliis 
                  sollempnitatibus eorundem,  invitet ac instanter inducat ut in syna- 
                  gogis  suis  ipsorum   officium audiant,  illudque  juxta sui  ritus 
                  consuetudinem   sollempnizent, rotulo involuto membranis  seu rotulo 
                  involuto libro in quibus  lex eorum conscripta consistit reverenciam

exhibentes, quamobrem    plerique  christicole cum   Judeis  pariter 
                               judaizant.   Presumunt   quoque   prefati Judei  Christianos  in sua 
                                familia retinere, quos in divine majestatis obprobium  diebus domi- 
                                nicis et festivis operibus occupari servilibus, a quibus  est pocius 
                                abstinendum,  nepharia  jussione compellunt.   Admittunt   eciam  in 
                                suis domibus Christianos ad ipsorum  infantes seu pueros educandos, 
                                et tam  iidem  Christiani quam  Christiane  Judeis  ipsis cohabitant 
                                eisque convivunt, sicque dum  oportunitas suggerit, et pravis actibus 
                                tempus  favet, Judeorum   mulieribus  Christiani et Judei Christian- 
                                orum  feminis  frequenter infausto commercio   commiscentur.    Alii 
                                nichilominus Christiani et Judei  vicissim in domibus  propriis con- 
                                veniunt, et  dum  simul  commessacionibus   et  potacionibus vacant 
                                erroris materia preparatur.  Singulis quoque  diebus in oracionibus, 
                                vel verius in exsecracionibus suis, in malediccionem  Christianorum 
                                dampnabili  presumpcione   prorumpunt,   alia nonnulla committendo 
                                nequissima  que  noscuntur  in  offensam  Dei  et animarum    Chris- 
                                tianorum  dispendium   redundare.   Verum   etsi nonnulli  ex  vobis 
                                sepe sepius fuerint, prout  asseritur, requisiti ut super hiis opor- 
                                tunum  curarent remedium   adhibere,  id tamen  efficere neglexerunt, 
                                de quo  tamen  tanto propensius   admirari  compellimur  quanto   ex 
                                debito  pastoralis officii se prompciores   et efficaciores exhibere 
                                tenentur ad  ulciscendas  nostri salvatoris injurias, et hostium fidei 
                                Christiane conatus nepharios  reprimendos.  Cum   itaque non sit tam 
                                pestilens et periculosus  morbus   aliquatenus  contempnendus,   ne, 
                                quod  absit, relictus neglectui tractu temporis invalescat, et adversus 
                                tante tamque  dampnabili  temeritatis audaciam   promptis teneamini 
                                consurgere animis,  et ad ejus repressionem  et  confusionem  omni- 
                                modam   eficax studium operamque   sollicitam impertiri ut, refrenatis 
                                hujusmodi  perversis ausibus, catholice fidei dignitas gloriosis proficiat 
                                incrementis, fraternitati vestre per apostolica scripta distincte preci- 
                                piendo mandamus    quatinus super premissis et singulis premissorum 
                                per inhibiciones et penas spirituales et temporales, aliosque modos 
                                de quibus  expedire videritis, in predicacionibus vestris et aliis ad 
                                hoc  temporibus  congruis  per vos  et  alios exprimendis, studeatis 
                                juxta officii vestri debitum sic efficaciter et sollicite providere ut 
                                morbus  hujusmodi   per  adhibende  medicine  remedium   amputetur, 
                                vosque  proinde  apud  eterni regis  clemenciam  premium    consequi 
                                valeatis, ac nos  vestram  curiosam  sollerciam et diligenciam  vigi- 
                                lantem  dignis in Domino  laudibus attollamus.  Quid  autem   in hac 
                                parte,  etc.  Datum    Rome    apud  sanctam    Sabinam,   xiij° kal. 
                                Decembris,  pontificatus nostri anno  secundo. 

                                A.D,  1286. 

                                    Fol. 41.