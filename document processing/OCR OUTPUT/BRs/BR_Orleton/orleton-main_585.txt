Inuisicio  Episcorl  IN  CAUSA  APPELLACIONIS   PRO  VICARIO DE 
                              Wormprucar.—    Adam,   etc., Decano    ecclesie nostre  cathedralis 
                              Herefordensis, salutem in Domino.  Ex  parte domini Willelmi Brayn, 
                              vicarii ecclesie de Wormbrugge,  vestri Decanatus,  nostre  diocesis, 
                              nobis extitit intimatum quod  vos in  causa destitucionis et institu- 
                              cionis que occasione perpetue  vicarie dicte ecclesie de Wormbrugge 
                              coram  vobis auctoritate ordinarii, ut dicitur, cognoscentibus verte- 
                              batur,  vertive  sperabatur  inter dominum    Seycellum   de  Kary, 
                              presbiterum, ad dictam vicariam, ut asseritur, presentatum, actorem, 
                              ex parte una, et predictum  dominum    Willelmum,   vicarium, reum, 
                              ex  altera, quasdam   excepciones  dilatorie legitimas  et  efficaces 
                              contra libellum dicti S. in dicta causa porrectum  per partem  dicti 
                              domini  W.  congruis  loco et  tempore  in hac  parte propositas, in 
                              forma juris conceptas, videlicet nimie generalitatis, obscuritatis, con- 
                              trarietatis, et ineptitudinis ejusdem libelli veram notorie materiam 
                              complectentes, rejecistis minus provide, ut asseritur, per decretum 
                              ac eisdem  non  obstantibus  ad  respondendum    sive contestandum 
                              libello predicto parti ejusdem  domini  W.  contra  justiciam assig- 
                              nastis, in ipsius domini   W.  et  vicarie sue predicte prejudicium, 
                              dampnum    non  modicum,   et gravamen.    Unde   ex parte  ejusdem 
                              domini W.,  sencientis se ex hiis et eorum quolibet per vos indebite 
                              pregravari, ad  audienciam  nostram   extitit, ut asseritur, legitime 
                              appellatum.   Quare   vobis  inhibemus,   et per  vos   omnibus   et 
                              singulis, quibus jus  exigit, inhiberi volumus,  et  mandamus,   ne 
                              pendente  coram  nobis aut nostro Commissario   in hac parte  hujus- 
                              modi  appellacionis causa quicquam   hac  occasione in  dicte partis 
                              appellantis prejudicium  attemptetis  vel  attemptent,  faciatis aut 
                              faciant aliqualiter attemptari, quominus    eidem  parti  appellanti 
                              libera pateat suam  appellacionem  hujusmodi   prosequendi  facultas. 
                              Citetis eciam seu citari faciatis dictum dominum Seycellum, partem, 
                              ut premittitur, appellatam, quod compareat   coram nobis  vel nostro 
                              Commissario   in hac  parte  in ecclesia nostra  cathedrali predicta 
                              die Jovis proximo  post  festum  Purificacionis beate Marie Virginis 
                              in dicta appellacionis causa processurus, facturus, etc. Et  quid in 

                                Pol, 95b.

premissis, etc.  Datum   apud   Schenyngfelde,  sexto decimo   die 
                   mensis Januarii, anno Domini  M°CCC°* vicesimo quinto, etc. 

              A.D.  1326,