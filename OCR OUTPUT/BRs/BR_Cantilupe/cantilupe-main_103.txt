Universis  Sancte Matris Ecclesie filiis, Hugo Folyot, divina per- 
                    missione Herefordensis Episcopus, Radulfo Decano  cum  toto Capitulo 
                    Herefordensi, salutem.  Sciatis nos inspexisse cartam bone memorie 
                    G[ilberti Folyot], quondam    Herefordensis Episcopi,  cum  assensu 
                    Capituli nostri; in qua  continetur ipsos ecclesiam beate Marie  de 
                    Coura  Monasterio Beati Petri Gloucestrie concessisse et in proprios 
                    usus confirmasse,  ad luminaria  et ornamenta   ejusdem  Monasterii 
                    invenienda per  manus  sacriste ejusdem loci.  Et  cum  nostrum  sit 
                    rigare quod predecessores nostri plantaverint,—sic enim eadem gracia 
                    que plantatori etiam debetur nutritori;—ratam  igitur habentes illam 
                    donacionem, autoritate qua freti sumus et potestate, eandem firmiter 
                    concedimus et confirmamus  omni eo  modo  quo carta illa protestatur 
                    et in omnibus.  Et cum  aliquantulum hesitaremus an  ut persona vel 
                    ut vicarius magister Willelmus  de Gloucestria dictam  ecclesiam de 
                    Coura  possideret, idem   magister, super  hiis diligenter a  nobis 
                    requisitus sub gravi juramento fatebatur se tantum vicarium existere, 
                    et de  dicta  ecclesia in xxxv  marcis  annuis  se obligari sacriste 
                    Gloucestrie et illiin tanta pecunia annuatim respondere.  Ut  igitur 
                    nulli posteritati istud vertatur in dubium, dicimus, volumus, et con- 
                    cedimus ut memoratus  sacrista ecclesiam suam de Coura  ingrediatur, 
                    et in manu   sua  retineat quodcunque   voluerit, salva sufficienti et 
                    honesta  sustinacione unius capellani seu  vicarii in dicta ecclesia 
                    ministrantis. Et sint predicti Abbas et Conventus  quieti a Synodo 
                    nostra sequenda,  similiter ab omni   procuracione que  spectet vel 
                    spectare possit ad Episcopum  Herefordensem   visitando ecclesias ad 
                    dictum  Monasterium  pertinentes in diocesi Herefordensi.  In cujus 
                    rei concessione et confirmacione huic presenti scripto sigilla nostra 
                    fecimus apponi.   Et  inhibemus  ex parte Dei ne  quis contra istam 
                    concessionem et confirmacionem obviare  presumat  sub pena  illa que 
                    expressa est  in carta illa quam  prediximus,  a Domino   G[ilberto]} 
                    Foliot, predecessore nostro, sepefato Monasterio confecta et collata. 
                    Teste toto Capitulo nostro.