Jan. 29.—The  Bishop  of Lincoln commissions the Bishop of Here- 
                                  ford to act for him tn the matter of an exchange of benefices 
                                  between Alan  de Rudham,   Rector of Chetton, and Hugh  de 
                                  Beysyn, Rector  of Willen. 

                             A.D.  1327. 

                                  Venerabili in Christo patri, domino Ade, etc., Henricus, ejusdem 
                             permissione  Lincolniensis Episcopus,  salutem, etc.  Cum  dominus 
                             Alanus de Rudham,’   Rector ecclesie de Chetyngtone, vestre dyocesis, 
                             et Hugo   de  Beysyn,  Rector  ecclesie de Wylien,  nostre  diocesis, 
                             dicta  sua  beneficia certis ex  causis  libere ac  sine  fraude  et 
                             pravitate quacunque  proponant, sicut asserunt, canonice permutare, 
                             dumtamen    assensus et  auctoritas illorum quorum   interest inter- 
                             venerint in hac parte, variisque et arduis prepediti negociis ipsius 
                             permutacionis  expedicioni  ad  presens  intendere  nequeamus,   ad 
                             inquirendum  igitur juxta  presentacionem   hujusmodi  quam   vobis 
                             mittimus  inspiciendam  et nobis  illico remittendam,  super  causis 
                             permutacionis  hujusmodi,  et  aliis articulis debitis et consuetis, 
                             audiendumque,   examinandum,    et  plenarie  discuciendum   causas 
                             permutacionis  predictas, et in eo eventu  si permutacionis  causas 
                             hujusmodi  duxeritis approbandas,  prefatum   Alanum  ad  ecclesiam 
                             de Wylien,  nostre diocesis, admittendum, et Rectorem  instituendum 
                             canonice in  eadem,  induccione ejusdem   Alani in corporalem  pos- 
                             sessionem  prefate ecclesie de Wylien ac ipsius obediencia canonica 
                             nobis  omnimodo   reservatis, reverende paternitati vestre, de  qua 
                             fiduciam gerimus  pleniorem, tenore  presencium  committimus  vices 
                             nostras, rogantes quatinus  onus  commissionis   nostre  hujusmodi, 
                             si libeat, admittentes nos de processu vestro in hac parte habendo 
                             velitis, expedito negocio supradicto, per  vestras patentes litteras 
                             harum  seriem continentes reddere cerciores. Ad  ecclesie sue sancte 
                             regimen  et  munimen   Domini   vos conservet  gracia Redemptoris. 
                             Datum  Londoniis,  quarto Kal.  Februarii, anno  Domini   millesimo 
                             CCC   vicesimo sexto. 

                                 Fol.  104.