Appeal  to the Pope to excuse the payment of the arrears of the tenth 
                  levied for the succour  of the Holy Land,  due from  the late 
                  Bishop  who was  in debt at his death. 
                Pericio.â€”Petit  Thomas,   Episcopus   Herefordensis,  ex  solita 
           benignitate Sedis Apostolice, et gracia speciali sibi concedi ne ipse 
           vel Ecclesia sua in prestacione decime  deputate in subsidium  Terre 
           Sancte, pro  primo anno  et secundo, oneretur seu gravetur in aliquo, 
           cum  idem  dicto  tempore  de fructibus nichil percepit Episcopatus 
           memorati;   et bone  memorie  Johannes,  predecessor ejus, qui dictos 
           fructus eo tempore  recepit, tempore mortis sue in tantum ere alieno 
           exstitit obligatus quod bona  sua omnia  ad  liberacionem eris alieni 
           longe non  sufficiunt, nec ipso superstite quicquam de dicta decima 
           exactum   exstitit ab eodem.   Bona  vero  ipsius defuncti ob fiscale 
           debitum  adhuc  ita occupata sunt quod  nulli creditorum suorum  vel 
           Ecclesie satisfieri potest de bonis memoratis. Et  ita Ecclesia quasi 
           in  infinita summa  pecunie  pro  debitis predecessoris sui remanet 
           obligata.  Unde equum  sibi videretur si pro tempore suo tantummodo 
           ad prestacionem  decime teneretur memorate.   Hane  peticionem  por- 
           rigendam  seu  prosequendam   vel non, et  sub qua  forma,  ista vel 
           alia, vestri discrecioni relinguimus omnino;  veritatem enim  ipsius 
           rei satis novit Deus, et vos similiter nostis.