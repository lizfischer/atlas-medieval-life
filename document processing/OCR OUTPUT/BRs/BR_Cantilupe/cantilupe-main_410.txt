The Bishop  writes to the Nuns  of Lyngebroke to express his pleasure 
                           at  the zeal and  loving union  of which  he found evidenee at 
                           his  Visitation of their Convent;  he  exhorts them  to observe 
                           their vows  and  the rule  of their Order ; to limit themselves 
                           strictly to the fitting uses of  chapter-house, dormitory,  re- 
                           fectory, infirmary, and  cloister; to  go beyond  the  Convent 
                           buildings only  in  case of urgent need  or solemn processions. 
                           The, work-rooms   should  be visited only  by  those who  have 
                           duties there, and not  even by them  unaccompanied.    Private 
                           property must  not be allowed  in any form, even  when friends 
                           and  relatives send presents for dress. Women  of marrtageable 
                           age must  not be received as boarders.   Care should  be taken 
                           in  the choice of domestic  servants, and  Confessors must  be 
                           men  of exemplary  character. 

                  Fol. 57. 

                         Lirrera   Montauisus    DE  LYNGEBROKE    TRANSMISsSA.—Thomas, 
                    etc., caris  filiabus in  Christo, Priorisse  et  sanctimonialibus  in 
                    Cenobio  de  Lyngebroke  Deo  servientibus, per temporalia sic transire 
                    ut  pertingatis eterna.  Regnum   celorum,  mansionibus  multis (teste 
                    Veritate) distinctum,  de hoc   seculo nequam   ad  diversos  tramites 
                    penitencie salientes, atque extra mundi  contagia per varias virtutum 
                    semitas  gradientes  de penitencia, quasi  de torculari, sibi exprimit 
                    et colligit meliores, mansionum   celestium  tabernacula multiplicatis 
                    premiorum    stipendiis ingressuros.  Inter  quos  Ordinem   vestrum, 
                    a  viro  vite et  literature mirabilis, Augustino, cooperante  Sancto 
                    Spiritu  institutum, tanto majori  sanctimonia  muniendum    esse per- 
                    spicimus  quanto   vos, que  in eo  vivitis et estis professe, propter 
                    sexus   fragilitatem lacius estis  exposite  insidiis hostis  antiqui. 
                    Profecto   non  incidetis in  eas si  perfectam’ obedienciam,   veram 
                    paupertatem   et castimonie puritatem,  sine quibus in religione salus 
                    esse  non  potest, necnon  et  quasdam   salutares observancias, quas 
                    ad  conversacionis  vestre decorem   infra subicimus, cum   bone con- 
                     sciencie testimonio alacri studio peragatis, a  malo  et specie mali 
                     qualibet abstinentes.   Vos  igitur Deo   date que,  abnegantes  vos 
                    ipsas  et renunciantes  seculo, Christi servicio vos perpetuo  manci- 
                    pastis, omni  custodia vos servare debetis, et portas sensum obserare, 
                    ne  umquam    introitus pateat maligno spiritui ex quo vobis aut aliis, 
                    in  pravorum  desideriorum  ardore, vel saltem levi cogitacione, detur 

                                                           1—In MS.  profectam.

occasio delinquendi.   Eapropter  in  Cenobio vestro  certa sunt loca 
              que vos exire non  convenit;  ut  possitis Domino  cordis et corporis 
              innocenciam  conservare.   Introire debetis  oratorium;  in quo  pro- 
             videatis  vobis  prudenter  orando   ne,  in  temptacionem    aliquam 
              incidentes, prolabamini  in delictum.   Accedatis  ad  capitulum,  in 
             quo   juste puniatis  cotidiana commissa.    Intretis dormitorium   et 
             refectorium  horis  aptis, in quibus   corpus ad  sustentacionem,  ne 
             deficiat, recreetis; temperancia  tamen   semper  assistat, ne ex  re- 
             feccionis superfluitate  caro  recalcitret, et eam  deserat  fortitudo 
             in temptacionibus  dum   quiescit.  Ad  infirmariam vero ille ex vobis 
             quarum   debilitas vel infirmitas id  exposcit, secundum    doctrinam 
             Apostoli,  pro solacio et  infirmitatis remedio  optinendis  accedant. 
             Maneatis  ceteris horis in claustro; in quo, ut premittitur, corporeos 
             sensus  vestros claudatis, intelligentes inter vos et mundum    chaos 
             magnum    esse  firmatum;   solumque   Deum   mentis   oculis contem- 
             plantes, aliquid de  eterne vite  dulcedine pregustetis.  Et  predicta 
             loca  personis secularibus, et religiosis quibuscumque  aliis a vobis, 
             vacua  debent  esse, ne ex frequenti conversacione, vel saltem  aliqua 
             exterorum,  quies vestra vel contemplacio   perturbetur; immo   (quod 
             deterius  est) cum  bonum   et  malum   sint immediata   contraria, ex 
             quo   abstinetis a  bono,  cogitacione facili vanitatibus  secularibus 
             inhiatis. Ad  dicta tamen  loca memorate   pergone  ex necessaria seu 
             justa causa, non  frequenter, accedant, set raro ut vobis vel vestrum 
             alicui eloquantur; et tune  nulla vestrum, nisi confitendi causa, sola 
             conveniat  ad  loquendum,  set cum   socia probate religionis et fame, 
             que  omnium    eorum  que  inibi dicuntur  et fiunt valeat esse testis. 
             Ad  officinas autem ille ex vobis quibus ex  officiis certis id competit 
             possunt  accedere, cum bona  teste ut premittitur, et non sole.  Loca 
             vero  cetera a premissis vobis reputetis penitus interdicta, nisi quod 
             infra septa vestri Cenobii processionum   sollempnia debitis tempori- 
             bus  faciatis; et amodo processionis causa vel alia vestrum Cenobium 
             nullatenus exeatis, nisi evidens necessitas aut utilitas hoc manifeste 
             suadeat;  et tunc  que exit exeat cum   Superioris licencia, et bonam 
             habeat  comitem  testem  secum.   Sane  zelus bone  religionis et cari- 
             tatis unitas, quos in nostra  Visitacione apud  vos vigere reperimus, 
             letificant nos in Christo; obsecrantes  ipsum  pro  vobis quatinus in 
             vocacione  qua  estis vocate  digne  coram  Domino    ambuletis, cum 
             omni   humilitate, paciencia,  mansuetudine,  benignitate, modestia ; 
             pacis vinculo, caritatis unitate, et spe retribucionis voluntarie pau- 
             pertatis invicem  supportantes, et carnis opera, que  sunt fornicacio,

inmundicia, inpudicia, inimicicia, contenciones, emulaciones, ire, rixe, 
                     dissensiones, secte, invidie, ebrietates, commessaciones, sancte pro- 
                     fessionis et sacrarum observanciarum   transgressiones, et hiis similia 
                     fugientes, carnem  vestram  cum  viciis et concupicienciis crucifigatis. 
                     Aliqua  vero  inter vos reprehensione  digna  vobis  scribimus  corri- 
                     genda;  videlicet quod nulla vestrum  pro  se vestienda aut calcianda 
                     possessionem  aut  redditum in  manu  sua teneat, eciam  cum  licencia 
                     Priorisse, quamvis  hujusmodi   possessio vel  redditus, pro eo quod 
                     bona  vestri Cenobii ad id non  sufficiunt, vestrum alicui a parentibus 
                     vel amicis datus  existat; set vestre Priorisse integraliter restituatur, 
                     ut  exinde  illis quibus  illa liberalitas fuit facta secundum   suas 
                     indigencias  subministret;  alioquin  in proprietatem   et  secularem 
                     sollicitudinem donatarie  tales facile possent incidere, votum  suum 
                     temere   violando.   Preterea quod  nulla secularis domicella  nubilis 
                     etatis inter vos aliquatenus commoretur,  quantumcumque     amicorum 
                     vestrorum   aut  potentium  instancia  super  hoc  sollicitet vestram 
                     quietem;   et vobis  fit hec inhibicio propter  multa  incomoda   que 
                     ex  hoc  vobis acciderent, ut superius  est expressum.    Obsequiales 
                     vestros  castos habeatis  et  mundos,   ne  eorum  conversacio  vobis 
                     prebeat  malum   exemplum.     Nulla  ex vobis  ultra annum   maneat 
                     professa.  Item  deinceps  eligatis vobis confessores de commoranti- 
                     bus  in  nostra diocesi; videlicet de fratribus Minoribus  Conventus 
                     Herefordie,  aut  aliis religiosis vel secularibus  viris competentis 
                     litterature, boneque conversacionis et vite, in dicta diocesi, ut con- 
                     suevistis.  Aliquos ad  ministrandum  vobis  sacramentum   penitencie, 
                     preterquam   de  nostra speciali licencia.) .  .  .  Dictas vero  cor- 
                     recciones  faciatis amodo    firmiter observari, sicut evitare  vultis 
                     canonicam   ulcionem.  Hane   quidem  nostram  epistolam  per vestros 
                     penitenciarios pluries in anno,  in lingua Gallica vel Anglica, quam 
                     melius  noveritis, procuretis vobis exponi, secundum  ejus doctrinam 
                     viventes.  In hujus mortalitatis festivo decursu) vestri laboris fructum 
                     in eterna beatitudine capiatis!  Angelus  magni  consilii in hiis vobis 
                     semper  assistat!  Datum?   .