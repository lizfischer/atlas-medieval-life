RBLR 4502
1345.5.14
May 14.-Grant of the office of notary to William Bordoun and his formal introduction to it by the presentation of pen, ink, and parchment.
Die xiv° mensis Маii, anno Domini M°CCC°xlv°, indiccionis xiii”, pontificatus Clementis, pape sexti, anno tercio, apud Farnham, dictus dominus episcopus virtute facultatis a sede apostolica sibi facte, cujus tenor in registro de tempore quo idem episcopus electus fuit ecclesie Herefordeneis confirmatus ìnscribitur, Willelmo Bordoun, clerico, Cantuariensis diocesis, non conjugato, nec in sacris ordinibus constituto, post diligentem examinacionem de persona sua factam, recepto ab eodem Willelmo juxta formam in dicta facultate annotatam ad sacra Dei evangelia juramento, tabellionatus offìcium loco secundi concessit exequendum, ipsumque de eodem officio per calami, atramenti, et carte tradicionem presentialiter investivit, presentibus domino Rogero de Breyntone, archidiacono Gloucestrensi, Roberto de Estrope de Aston Ingayn, Herefordensis, et Ricardo de Hamptone de Wortyng, Wyntoniensis diocesis, ecclesiarum rectoribus, ac Thoma Joce, domicello dicti patris, testibus ad premissa, etc.