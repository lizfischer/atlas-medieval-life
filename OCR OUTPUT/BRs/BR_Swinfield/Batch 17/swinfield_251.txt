Dec. 20.—Letter  to the bishop of St. Asaph complaining  that some 
                                     of his clerks had with  violence carried off dead bodies from 
                                     Alberbury. 

                               A.D,  1288. 

                                    Venerabili etc., Aniano, ete., Ricardus, ete.   Cum   nos  inter 
                               mundi    hujus  pressuras  et  varietates sepius  constitutos, prout 
                               status exigit mutabilis hujus vite et officii quod habemus, respirare 
                               concedit  clemencia   salvatoris, tunc  revera  quam   plurimum   in 
                               Domino    consolamur,   quum   nobis   de  hiis  quos  vera  caritate 
                               diligimus  in presenti, et  perfecta  nos  dilecturos speramus   per 
                               Dei  graciam in futuro, prospera nunciantur.   Hine  est quod vestre 
                               amicicie reverende,  quantum  possumus,   supplicamus  quatinus  nos 
                               de hiis que vestrum  statum  contingunt, quem  semper optamus   felici 
                               successu  in Domino  prosperari, per exhibitorem presencium   littera- 
                               torie cerciorare velitis, nobis eciam  rescribentes si que  sint alia 
                               que  vestre sint placita voluntati et  nostre  possibilia paupertati, 
                               quia   que  nobis  mandabitis,   quantum   secundum    Deum    facere 
                               poterimus,  procul  dubio  totis viribus exsequemur   libenti animo, 
                               novit  Deus.  Ceterum   ut  sciatis que gesta sunt  vel omissa post- 
                               quam   nobis  vestras litteras ultimo  destinastis, quas in  crastino 
                               sancte  Katerine  recepimus,  vestre  paternitati  innotescimus  per 
                               presentes  quod  nullus de  vestris clericis, de quibus fecerunt ille 
                               vestre littere mencionem,   ad   nos venit  pro  expedicione negocii 
                               pro  quo  tunc   nobis  scripsistis; audivimus  autem   quod  eorum 
                               aliqui contra  canonicas sancciones  arma   portantes, et sic pacem 
                               regis et regni  Anglie, quantum   in eis est, perturbantes, et plures 
                               pacificos et fideles minis et armis  horribiliter deterrentes, et cor- 
                               pora  defunctorum   inhumaniter  tractantes violenter de parochia de 
                               Alberbury,  nostre diocesis, asportarunt;  super  quibus  injuriis et 
                               contemptu,   cum   nobis  nunciata  fuissent, plurimum   mirabamur, 
                               vix  valentes credere vera  esse, presertim  cum   nulli sit dubium 
                               in nostra diocesi, Deo dante, quin  simus parati cuilibet conquerenti 
                               reddere  juxta posse celeris justicie complomentum  absque  armorum 
                               hujusmodi   strepitu et invasione  hostili, cui per Dei  graciam   et 
                               auxilium  amicicie  domini  regis  in brevi   forsitan remedium  ap- 
                               ponetur,  nisi  celerius resipiscant clerici memorati.   Nos  tamen 
                               vestre caritati nichil de hujusmodi  imputantes amore  Dei  et vestri 
                               adhuc   ipsis parati sumus   sucourrere  pro  viribus juxta  formam 
                                honestam  quam   vobis novit lator presencium  explicare, et de qua 
                                aliqua nos  meminimus   alias vobis scripsisse. Devote oramus,  etc. 
                                Datum  apud  Bosebury, xiij? kal. Januarii, anno Dom. M°CC*lxxxviij*. 

                                  Fol. 56b.