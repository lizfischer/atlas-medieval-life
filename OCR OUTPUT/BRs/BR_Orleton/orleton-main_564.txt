CoMMISSIO  AD  INQUIRENDUM  DE  VIOLENCIA FACTA  PRESBITERO.— 
                              Adam,   etc., discreto viro, filioque in  Christo  dilecto, domino 
                              Willelmo  de   Breyntone,  Rectori  ecclesie de  Mordeford,  nostre 
                              diocesis, salutem, etc.   Querelam  domini   Walteri, capellani  de 
                              Huythindone,  recepimus  continentem  quod   cum  ipse nuper  tem- 
                              pore hiemali, quodam die, nive de celo cadente, in ecclesia parochiali 
                              de Aka,  nostre diocesis, in qua tunc  ministrabat, Corpus  Domini 
                              ad quendam   infirmum  deferendum   sub epitogio recepisset, quidam 
                              Johannes  Gordoun,  dictus de  la Clouse, presbiter, proprie salutis 
                              immemor,   Dei  timore  postposito, Corpori  Christi  seu  loco seu 
                              sacerdoti illud deferenti minime deferens, in ipsum dictum Walterum, 
                              quem  primitus  verbis contumeliosis et conviciis non erubuit laces- 
                              sire, manus injecit temere violentas, propter quod non  est dubium 
                              ipsum   sentenciam  majoris  excommunicacionis    a  canone   latam 
                              dampnabiliter  incurrisse. Idemque   Johannes  sic excommunicatus 
                              divinis se  immiscuit, agens  in  officio sicut prius, irregularitatis 
                              nota temere se involvens.  Quocirca tibi committimus  et mandamus 
                              quatinus ad  dictam ecclesiam  de Aka  personaliter accedens, vocatis 
                              partibus, inquiras diligenter per illos per quos veritas melius sciri 
                              potest de  premissis omnibus  et singulis veritatem.   Et  quid per 
                              inquisicionem, etc.   Datum  apud   Schenyngfelde, xiiije die mensis 
                              Junii, anno Domini  M°CCC*xxv’,   ete.