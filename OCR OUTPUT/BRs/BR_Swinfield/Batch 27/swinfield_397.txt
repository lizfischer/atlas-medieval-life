Jan.  24.—Letter  of  Boniface VIII  to the  bishops of the province 
                                     of  Canterbury  announcing   his election to the papacy,  and 
                                     desiring their prayers that his weakness  may  be supported. 

                                    TRANSORIPTUM   BULLE   PAPALIS  DE OREACIONE    BONEFACII,  PAPE 
                               ooravi.—Bonefacius,   episcopus,  etc., venerabilibus fratribus, archi- 
                               episcopo  Cantuariensi et ejus suffraganeis, salutem,  etc.  Gloriosus 
                               et  mirabilis in operibus  suis Deus,   qui cum   sit in  misericordia 
                               copiosus,  in  hujus  orbis  orbita plena   malis,  conferta dissidiis, 
                               innumeras  miseraciones  exercet, ecclesiam suam, quam   ipse summus 
                               opifex rerum   instituit ac supra fidei firmam   petram  alta et soda 
                               fabrica stabilivit, optumis favoribus prosequi non   desistit. Assistit 
                               enim   illi miserator et propiciator assiduus,  in  tribulacione sola- 
                               men,  in necessitate succursus;  tunc  quoque  maxime   in adjutorium 
                               ejus  sua  pietas  larga  diffunditur, cum    adversus  illam  mundi 
                               nubila  tempore  caligante  levantur.  Que  inter molestias  et afflic- 
                               ciones intrepida  colligens in vexacione  vigorem,  in  ipsa malorum 
                               instancia  convalescit.  Nam    divino  semper  munita   presidio non 
                               comminacionum     strepitu   deterritur, nec adversitatum   superatur 
                               incursu, set in  terroribus tucior et constancior in  adversis, pressa 
                                   1—Illegible.        2—As on p. 184, except that Margaret's name is added. 

                                  Pol. 114,

138. prevalet, passa triumphat.  Hec   est archa que  per confluencias  et 
                multiplicaciones aquarum   elevatur in altum, et subactis culminibus 
                montium  libera et secura profundas  importuosi diluvii calcat undas. 
                Hec  est utique navis que, vento  contrario irruente, strepentis maris 
                furibundis motibus  agitatur, firma tamen  et  solida fragoribus non 
                dissipatur aquoreis, nec marini furoris rapiditate sorbetur, set elatas 
                procellas obruens ac spumosa   et tumida freta sternens, triumphanter 
                exequitur sue navigacionis incessum,  que ad  vitalem crucis salvifice 
                arborem, recte  intencionis alis totaliter elevatis in celum, semper 
                intenta procellosum intrepide mundi  pelagus peragit, eo quod secum 
                habet  seduli gubernatoris  auxilium,  marium   preceptoris.   Unde, 
                regnante illo et dirigente salubriter, ac spiritu sancto flante, adver- 
                sitatum quarumlibet  nebulis dissipatis, victoriosa peregrivacionis sue 
                liberum agit iter ad patrie celestis portum, supernis nutibus feliciter 
               perducenda.    Cumque   sic adversis innumeris  prematur  et turbetur 
                ecclesia illa, in intimis  ipsam  acerbius  sauciat  duriusque  ferit 
                adversitas, cum  pastore utili et provido viduatur.  Set licet sepius 
                ecclesia eadem, pastoris regimine destituta, longe viduitatis lamenta 
               protraxerit, expectando  gemebunda   diucius consolacionem  plenariam 
               successoris,  in  hujusmodi   tamen   meroris  nubilo  dignanter   illi 
               clemencia   divine pietatis illuxit, doloribus et necessitatibus  suis 
               opportune   subveniens  per substitucionem  optatam   et delectabilem 
               novi  sponsi,  ac eam   de  amissione  prioris interdum   inutilis per 
               promocionem     mulcebrem   accomodi   successoris instaurans.   Sane 
               vacante  Romana    ecclesia per liberam et spontaneam   dilecti fratris, 
               Petri de  Murrone,  olim Romani   pontificis, cessionem coram venera- 
               bilibus fratribus  episcopis  et dilectis filiis nostris, presbiteris et 
               diaconis  cardinalibus, de  quorum   numero   tunc eramus,   ex certis 
               racionabilibus  et  legitimis causis factam  ab  ipso, in festo beate 
               Lucie,  virginis, proximo  preterito, et a cardinalibus predictis ad- 
               missam,    cum   illam  posse  sic legitime  fieri et priorum   gesta 
               pontificum   et  constitucio declarent apercius,  et  ad  eam   eciam 
               faciendam   expressus  accesserit cardinalium  predictorum  assensus, 
               cardinales  ipsi considerantes attencius quam   sit onusta dispendiis, 
               quam   gravia  malorum   incommoda    secum   trahat  prolixa ecclesie 
               memorate    vacacio,  et propterea  votis  ardentibus  cupientes  per 
               efficacia et  accelerata remedia   hujusmodi   periculis obviare, die 
               Jovis, x°  kal. Januarii  post  festum  subsequente  predictum,  mis- 
               sarum  solempniis   ad honorem   sancti spiritus celebratis, ympnoque 
               solito  cum    devocione   cantato,  se  in  quodam    conclavi apud

castrum  novum,    civitati Neapolitane contiguum,   ubi tunc   idem 
                                frater cum  sua  residebat familia, incluserunt, ut per mutui  com- 
                                moditatem  colloquii, ecclesie predicte provisio, suprema co-operante 
                                virtute, celerius proveniret. Die vero Veneris  immediate   sequente 
                                prefati cardinales, mentis oculis erectis ad Deum,  quanquam   inter 
                                eos quam  plures  magis  ydonei et  digniores eciam haberentur,  nos 
                                tuno tituli  sancti Martini  presbiterum   cardinalem  in  summum 
                                pontificem canonice elegerunt, gravis oneris sarcinam nostris debili- 
                                bus humeris   imponendo.   Nos  autem,  profunda  et sedula  medita- 
                                cione  pensantes  difficultatem officii pastoralis, continui laboris 
                                angustias, et precellenciam apostolice dignitatis, que, sicut honoris 
                                titulis altioris attollit, sic magnitudine ponderis deprimit gravioris; 
                                attendentes  insuper  nostre multiplicis inperfeccionis  instanciam, 
                                expavimus  et hesitavimus  vehementer,  nimisque concussum   exstitit 
                                stupore  cor  nostrum.    Nam    cum   ad   tollerandas particulares 
                                vigilias vix nobis possibilitas nostra sufficiat, ad universalis ecclesie 
                                sollicitudinem vocabamur, et intollerabile apostolici ministerii jugum 
                                inferebatur instanter debilitatis nostre cervici jugiter supportandum, 
                                ac meritorum    non  suffulti presidio ad suscipiendas  apostolorum 
                               principis, Petri, claves, et gerendum super omnes  ligandi et solvendi 
                               pontificium  angebamur.   Verumptamen,    ne divine providencie opus 
                               impedire  forsitan videremur,  aut  nolle nostre voluntatis arbitrium 
                               suo  beneplacito conformare,   ac  eciam  ne  corda  electorum   con- 
                               cordia  per nostre dissencionis objectum  ad  discordiam verteremus, 
                               voluntatibus  tandem  acquievimus  eorundem   ad  subeundum   jugum 
                               hujusmodi   nostros inpotentes  humeros  submittendo,  non  quod  de 
                               aliqua  nostre probitatis virtute fiduciam  habeamus,   set  quia  in 
                               ejus  speramus  clemencia, qui  confidentes in se non deserit, set eis 
                               propicius oportunis auxiliis semper adest, quique de sublimi polorum 
                               solio ecclesiam,  sponsam   suam,  intuetur misericorditer et tuetur, 
                               sueque   illam  exaltare  non   desinit copiosis  beneficiis pietatis. 
                               Vestris igitur et aliorum suffragiis propter inperfeccionem  nostram 
                               propensius  indigentes, universitatem  vestram   affectuose rogamus, 
                               hortamur   attencius, et  requirimus  confidenter, quatinus  assidua 
                               nos  apud  eterni regis  clemenciam   intercessione juvetis, humili- 
                               tatem   nostram  sibi  devotis  supplicacionibus  commendando,    ut 
                               super  nos  gracie sue  dona   multiplicet, et rorem   uberem  solite 
                               benignitatis effundat, ut actus  nostros ad  ipsum  devotissime diri- 
                               gentes, ecclesiam  suam,  quam    nobis  committi  voluit, salubriter 
                               regere, ac de  universo ipsius grege nostre vigilancie credito curam 

                                 A.D.  1288. 

                                  Fol, 114b.

135 

                    gerere debitam,   sicut expedit, valeamus.    Nos  vero stabiliter in 
                    animo  gerimus  vobis et  vestris ecclesiis benignis adesse presidiis, 
                    ac  vestrum   et earum   profectum  condignis  favoribus  promovere. 
                    Datum    Laterani,  viiije kal. Februarii, pontificatus nostri  anno 
                    primo.