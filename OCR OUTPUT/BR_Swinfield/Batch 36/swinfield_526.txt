Inquiry  as to  a recovery  by force of animals  distrained  by order 
                           of the sheriff. A jury  decides that the tenants of the bishop 
                           and dean  and  chapter took no part in the rescue.   The town 
                           is fined £100. 

                       RecoRDUM   DE  RESOUSSIONE  FACTA PER  COMITATUM  HeREFoRDIE, 
                   UT COMPERTUM   FUIT  CoRAM W.  MARTYN   ET SOCIIS SUIS, JUSTICIARIIS 
                   DOMINI  REGIS,  VIDELIOET  IN  VIGILIA SANCTI  BARTHOLOMEI,   ANNO 
                   REGNI  REGIS  EpWARDI   FILII REGIS  HBNRICI  TRICESIMO   TERCIO.— 
                   Nicholaus  Iweyn,  ballivus Herefordie, Ricardus Thurgrym,   et alii 
                   attachiati fuerunt ad respondendum   domino   regi de placito quare 
                   ipsi simul cum  communitate  ville Herefordie quandam districcionem 
                   quam   Milo  Pichard,  vicecomes  Herefordie,  pro  debito ejusdem 
                   domini  regis cepit apud Herefordiam, vi et armis rescusserunt, etc., 
                   et unde predictus Milo, etc., qui sequitur pro domino rege, queritur 
                   quod  cum  quidam  Rogerus  de  la Bathe  et Johannes  de 1a More,  — 
                   ballivi domini regis, per preceptum ipsius Milonis, vicecomitis, die 
                   Jovis proxima  post festum  purificacionis beate Marie, anno  regis 
                   nunc  tricesimo primo, cepissent decem  boves, octo vaccas, et quin- 
                   que  bovettos  apud  Herefordiam  nomine   districcionis pro debito 
                   domini regis per  summonicionem    de secaccario, et predicta averia 
                   apud  castrum   Herefordie fugasse voluissent, predictus Nicholaus 
                   Iweyn,  ballivus, et alii simul cum   communitate  ville Herefordie 
                   predicta averia vi  et armis  rescusserunt, in contemptum   domini 
                   regis et dampnum    ipsius CC li., et contra pacem; et hoc  paratus 
                   est certificare, etc. Et predictus Nicholaus et  alii veniunt et de- 
                   fendunt  vim  et injuriam  que, etc., et bene  defendunt  quod ipsi 
                   nunquam   die et anno predictis aliqua averia per predictos ballivos 
                   nomine  districcionis pro debito domini regis capta rescusserunt, aut 
                   quicquam  in  contemptum   seu contra pacem  domini  regis fecerunt; 
                   ef ponunt  se super patriam.  Et  super hoc venit ballivus episcopi 
                   Herefordensis et similiter ballivus decani et capituli ecclesie beati 
                   Ethelberti, et dicunt  quod  idem  episcopus  et similiter decanus 
                   et capitulum  habent returnum   omnium   extractorum de  finibus et 
                   amerciamentis  omnium   tenencium  suorum  in villa Herefordie pre- 
                   dicta per  se, ita quod  ballivi ville Herefordie de illis tenentibus 
                   nichil se  intromittunt, nec iidem  tenentes ballivis Herefordie in 
                   aliquo intendunt, et pro eisdem tenentibus dicunt quod ipsi nunquam 

7b.

die et  anno  predictis aliqua averia per vicecomitem  seu  ballivos 
                               domini regis capta rescusserunt, seu quicquam   contra pacem,  ete., 
                               fecerunt. Petunt  quod  inquiratur. Ideo  fiat inde jurata.  Jurati 
                               dicunt super  sacramentum   suum   quod  predictus Milo, vicecomes, 
                               etc., die et anno  predictis misit predictos Rogerum  de  la Bathe 
                               et Johannem   dela  Mere,  ballivos domini regis, ad distringendum 
                               quosdam   homines  de  villa Herefordie, pro quodam   debito domini 
                               regis, qui  quidem  ballivi nomine  districcionis pro eodem  debito 
                               ceperunt  apud  Herefordiam  boves  et vaccas et boviclos hominum 
                               ville ejusdem ad  valenciam Cs.;  et dicunt quod statim eodem   die, 
                               cum  noticia inde ad ballivos et homines communitatis ville predicte 
                               pervenisset, predictus Thomas   Sandy  simul  cum   magna  multitu- 
                               dine de communitate   ville ejusdem, quorum nomina  jurati ignorant, 
                               per missionem   ballivorum ville predicte et per assensum  commu- 
                               nitatis ville ejusdem districcionem predictam  vi et armis  rescus- 
                               serunt.  Et jurati quesiti si ballivi ville Herefordie in execucione 
                               extractorum  curie domini regis facienda de tenentibus predictorum 
                               episcopi  et decani  et capituli in villa Herefordie  quicquam   se 
                               intromittunt, et si tenentes episcopi aut tenentes decani et capituli 
                               ejusdem  ville fuerunt in auxilium rescussionis predicte seu predicta 
                               rescussio nomine  eorum  aut per eorum  assensum  facta fuit, dicunt 
                               quod  non.   Quesiti eciam si predictus Ricardus  Thurgrym   et alii 
                               personaliter fuerant ad rescussionem  faciendam  dicunt  quod  non. 
                               Ideo  predictus Thomas  Sandy  committatur  gaole, et de ballivis et 
                               communitate  predicta ad judicium.  Postea predictus Thomas  Sandy 
                               fecit finem Ix s., et predicta communitas amerciatur ad C  li. 

                               A.D,  1305.