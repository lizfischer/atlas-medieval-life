

mentis  nostre intencionem,  ipsius in  re tam  dubia  tamque  peri- 
                    culosa consilium et auxilium casto corpore et puro corde  flagitando. 
                    Quocirea  vestre  fraternitati firmiter  injungimus   et mandamus 
                    quatinus   in  singulis ecclesiis parochialibus  vestre civitatis et 
                    diocesis, necnon in  ecclesia vestra cathedrali, proposito verbo Dei 
                    solempniter, hec que  premisimus  clero et populo  faciatis predicari, 
                    ipsosque  efficaciter induci  ut  apud   summam     et  indivisibilem 
                    Trinitatem  devotis  oracionibus  incessanter  insistant, ipsius de- 
                    precantes  clemenciam   qui  de  summis    celorum  ad  ima   mundi 
                    descendit,  et  pro  humani  generis redempcione   mortem    tandem 
                    subiit temporalem,  quatinus in  diebus nostris inter predicta regna 
                    et  eorum   incolas  concordiam   perpetuam   concedat   et  pacem, 
                    statumque   ecclesie sue  sancte  Regemque    nostrum   et  populum 
                    sibi  creditum  ad  honorem    nominis  sui  salubriter custodiat et 
                    gubernet,  et  in cordibus  regum   eorundem    per  graciam  sancti 
                    Spiritus pacis desiderium infundat, quodque pace  in regnis predictis 
                    firmiter firmata iidem Reges  pure devocionis  et fidei zelo succensi 
                    in Terram   Sanctam  vias suas dirigant; ad quod  faciendum  vivifice 
                    crucis assumpcione   se olim sponte  fecerunt presignari, ad injurias 
                    uleiscendas  que  ab  infidelium detestanda  gente nefandis  ausibus 
                    singulis diebus Christo inferuntur.  Et ut  virorum ecclesiasticorum 
                    exemplo,  necnon  et  premiorum   exhortacione spiritualium  ad  hoc 
                    universi animosius  innitantur, singulis diebus in  missa parochiali 
                    post  Agnus  Det   psalmos  consuetos  cum   oracione de  pace  dici 
                    volumus  et mandamus,   ac  singulis quartis feriis in ecclesia vestra 
                    cathedrali ac in singulis ecclesiis parochialibus vestre diocesis unam 
                    missam   de pace specialem, singulisque diebus Dominicis  et festivis 
                    in fine magne  misse  cum  clero et populo pro pace  circa ecclesiam 
                    unam   fieri processionem, inducantque   sacerdotes parochianos  hec 
                    eis exponendo, ut pro pace orantes, jejuniis et aliis operibus pietatis 
                    insistant. Et nos  ipsorum cuilibet ad viam salutis eterne preparato, 
                    qui  in hujusmodi  missis  et processionibus interfuerit, xl, qui vero 
                    alias oraverit, jejunaverit, vel aliud fecerit pro pace opus pietatis, 
                    xxx  dies  de  injuncta  sibi penitencia  misericorditer in Domino 
                    relaxamus,  vosque hujusmodi  nostre indulgencie superaddatis, prout 
                    causam   requirere prospexeritis, et divinitus vobis fuerit inspiratum. 
                    Diem   vero  recepcionis presencium  et quid  feceritis, etc. Datum 
                    apud  Otteforde, Kal. Januarii, anno Domini  MÂ°CCC*xxv. 

               A.D.  1828.