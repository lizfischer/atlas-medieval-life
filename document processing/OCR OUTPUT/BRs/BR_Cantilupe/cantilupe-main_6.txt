Aug. 10.—Renewed    appeal  to the  Chapter  to abate the evils of the 
                  disputed  election, and to advise as to the steps which should be 
                  taken. 
                HerrrorDe.—Viris    venerabilibus et discretis fratribus et amicis 
            carissimis dominis, Capitulo Herefordensi, Thomas,   etc., salutem et

promptam   ad  beneplacita voluntatem.  Venerabilem   cetum vestrum 
                 cur[ijaliter requirendum  duximus   et rogandum   ut dilectos fratres 
                 nostros, eos  videlicet, qui super decanatum    contendunt,  et pro- 
                 curatores ipsorum,  auctoritate nostra monere  et efficaciter inducere 
                 curaretis ut arma  decetero adinvicem  non  moverent,  nec  per suos 
                 moveri  permitterent, nec  aliquid facerent ex  quo possent  iminere 
                 pericula corporum   aut  eciam  animarum,  set  aliquam  de  consilio 
                 amicorum   formam   providerent  ydoneam   et  honestam,  per quam 
                 clerus et  populus  civitatis et decanatus pacifice regi posset. Et 
                 licet. prefati contendentes in forma predicta per nos moniti fuerint, 
                 ut  accepimus,  et  inducti, ipsi tamen   accumulantes,  ut  dicitur, 
                 cotidie mala  malis, populo  et clero scandalum   semper  majus   ac 
                 majus   iniciunt dum   unus  alium  et econtra,  ac eorum   quilibet, 
                 fautores alterius excommunicat,   incessanter amicorum    usu  se et 
                 sibi faventes, non absque  sacrilegii crimine, impugnando.  Ex  quo 
                 accidit quod   auctoritas Ecclesie  vilipenditur, nec  de  sacerdote 
                 curatur amplius  quam  de  scurra.  Et  potest probabiliter formidari 
                 quod  in ea civitate infra breve tempus multi fiant quasi heretici, in 
                 qua  prius fuerant  boni  et stabiles Christiani.  Quid  illi dicturi 
                 erunt  qui  contencionibus  et exemplis   malis  tot  precipitant in 
                 errorem, contra  quos clamat ad  Deum   de  terra sanguis afflictorum 
                 et delinquencium  ,subditorum.   Non   attendunt quod  tot mortibus 
                 digni  sunt quot  perdicionis exempla   ad  subditos  transmiserunt. 
                 Nos,  qui curam  dictorun litigatorum ac cleri et populi a Superiore 
                 recepimus,  pro scandalis  et enormitatibus  supradictis adeo  con- 
                 tristamur  quod,  quando  ad  memoriam    ea  perfecte reducimus,  a 
                 fletu non   possumus   interioris hominis   continere.  Vos   itaque 
                 tocius cordis  instancia iterato  requirimus et  rogamus   quatinus, 
                 predictis litigatoribus et subditis pio nobiscum compacientes affectu, 
                 ipsos contendentes rogare  monere velitis et inducere cum effectu, ut 
                 ab excommunicacionibus,   impugnacionibus   violentis, et aliis grava- 
                 minibus  mutuis, ex quibus  scandala oriuntur, Dei et  Sancte Marie 
                 patrone  nostre intuitu, et nostra parte, desistant, ut  Ecclesia et 
                 Civitas sint in  pace, et ne  nos  circa premissa  manum    cogamur 
                 apponere   graviorem.   Quid  autem   super  premissis  feceritis, et 
                 qualiter dicti litigatores vobis responderint, et qualiter consulatis 
                 quod  ulterius procedamus   si nostris monicionibus  per  vos  factis 
                 parere contempserint,  nobis per  litteras vestras fideliter intimetis. 
                 Valeatis in Domino   Jesu  Christo.   Datum   apud   Prestebury, iiij 
                 Idus  Augusti, anno  Domini  M°CC°LXX°     quinto. 

               Fol. 2.