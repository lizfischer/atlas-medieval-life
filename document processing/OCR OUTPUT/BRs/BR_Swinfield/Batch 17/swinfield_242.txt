Oct. 11.—T'he  bishop confirms the  election of Catherine de Genevyle 
                          as prioress  of the convent of  Aconbury. 

                       CoNFIRMACIO  ELECCIONIS  PRIORIS8SE DE ACORNEBURY.-—Ricardus, 
                  etc., dilectis in Christo filiabus, monialibus et sororibus universis 
                  conventus   de  Acornebury,  nostre  diocesis, salutem,  etc.  Quia 
                  eleccionem  nuper  factam  in ecclesia vestra de  religiosa, provida, 
                  et honesta  muliere,  domina  Katerina  de  Genevyle,  moniali ejus- 
                  dem  loci, in spiritualibus et temporalibus circumspecta, per quam 
                  status ecclesie vestre  speratur in melius  reformandus,   nobis  ex 
                  parte vestra  presentatam,  confirmamus  justicia exigente, universi- 
                  tatem   vestram  requirimus   et hortamur    in Domino,    ac_vobis 
                  nichilominus  in virtute obediencie  firmiter injungendo mandamus 
                  quatinus dicte domine  Katerine, priorisse vestre, tanquam  membra 
                  capiti obsequentes, debitam  obedienciam,  reverenciam, et honorem 
                  exhibeatis eidem,  ut per devocionis  et obediencie promptitudinem 
                  vos reddatis  Deo et hominibus  commendatas.     Semper  in Domino 
                  valeatis et virgine gloriosa. Datum apud  Bosebury,  v° id. Octobris, 
                  anno  gracie M°CC*lzxxvij°.