July  10.—Instructions  to Richard de  Puddlestone, proctor at Rome, 
                          to terminate  the suit with the bishop of  St. Asaph, and   to 
                          return after  making  provision for  the bishop's interests in 
                          other matters. 

                       Ricardus,  etc., dilecto in Christo filio, magistro Ricardo de 
                   Puddlestone,   procuratori  suo  in  curia  Romana     commoranti, 
                   salutem, etc.  Litteras vestras quas nobis per magistrum Johannem 
                   de Bestane,  archidiaconum   Salopsire, ab eadem   curia destinastis 
                   recepimus   ab  eodem,  ex  quarum    tenore  cognovimus   quod  in 
                   causa Assavensi  nondum   erat renunciacio facta in curia memorata, 
                   de qua admirabamur,   cum  sepius vobis meminerimus   nos scripsisse 
                   pro renunciacione  hujusmodi  facienda juxta tenorem composicionis 
                   inite inter nos eb dominum   Assavensem,  quam  vobis de  verbo ad 
                   verbum  misimus   ter vel quater, ipsumque   dominum   Assavensem 
                   procuratoribus suis in curia scripsisse credimus illud idem. Nuno 
                   igitur cum diligencia laboretis ut hujusmodi renunciacio, illa celeri- 
                   tate qua  fieri poterit, caute fiat et, ut credimus, tunc non  erit 
                  necesse  ut  pro  nostris negociis in curia moram   trahatis diucius 
                  anno   isto, set  causam  Petri  de Langone,  et cetera negocia que 
                  nos  tangunt   magistro  Cursio diligenter per  vestram  industriam 
                  committatis,  et unum   nobis ibidem  tantum  advocatum   retinentes 
                  poteritis, si vobis visum fuerit, expedire in Angliam remeare. Istis 
                  igitur  expeditis volumus   et  mandamus    ut  processum   et acta 
                  omnia    causam   contingencia Assavensem,   cum   vos  in Angliam 
                  redire contigerit, vobiscum  portetis.  Nec miremini  quod  exsecu- 
                  tores quondam    magistri Ade  de Phylebi vobis non  satisfaciunt de 
                  premissis, quia  tot fraudibus flexuosis et subterfugiis se protegunt 
                  vel  abscondunt   et tot  frivolis cavillacionibus involvuntur quod 
                  nec  nos  nec  nostrum  capitulum  Herefordense, quibus  dictus de- 
                  functus  in  magna  pecunie summa    tenetur, ex causis pluribus et 
                  diversis hucusque   consequi  quicquid juris potuimus   ab  eisdem. 
                  Ad  hee  scribatis nobis si x marcas  quas mercatores Londonienses

vobis mutuare  ex gracia promiserunt in curia receperitis, et si sic 
                              nobis  quid  modo    feceritis nuncietis. Componatis   eciam  cum 
                              magistro  Cursio de  sancto  Geminiano   pro certo annuo   a nobis 
                              percipiendo tam  pro  se quam  pro  aliquo fideli in audiencia; ita 
                              quod  omnia  que  nos tangunt ibidem  in tuto remaneant  seu  statu 
                              securo  antequam    a curia  recedatis.  Libenter eciam   vellemus 
                              quod  fieret condicio pro tota causa Petri de Langone  cum   aliquo 
                              advocato  fideli ita quod pars illius totalis salarii sibi in principio 
                              solidetur et residuum   totum   in fine.  Et  hoc  modis  omnibus 
                              sapientissime procuretis ante vestrum recessum  quod  cause nostre 
                              quas  habuimus  ibidem  sine omni  periculo remaneant  in futurum. 
                              Inquiratis eciam  ante  vestrum  recessum  de quibus  mercatoribus 
                              in  Romana   curia commorantibus   possimus  magis  confidere cum 
                              oporteat illuc pecuniam  pro nostris negociis destinare. Semper  in 
                              Domino   valeatis.  Datum   apud  Whyteburne,  vj° id. Julii, anno 
                              Dom.  M°CC*lxxx  nono. 

                               A.D,  1289,