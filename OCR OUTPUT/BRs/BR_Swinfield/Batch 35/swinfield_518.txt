June 26.—Decision   of the bishop in  a dispute as to  the mortuary 
                         due  to the vicar of Bosbury   on the death of  the wife of a 
                         tenant of  the Templars  of Upleadon, who  declined when  ap- 
                         pealed  to by their tenant to interfere in the matter. 

                       DECRETUM    DOMINI  EPISCOPI  DE  MORTUARIO   JOHANNE,  UXORIS 
                   WILLELMI  DE  LA Mensz  DE Uprreponz.—Memorandum       quod  quinto 
                   kal. Marcii, anno Dom.  M°CCC?   tercio, cum Johanna uxor  Willelmi 
                   de la Merse  de  Uppledone,  custumarii  fratrum milicie Templi, in 
                   suo manerio  de Uppledone,  in parochia de Bosebury,  Herefordensis 
                   diocesis, fuisset defuncta, priusquam  corpus  mulieris ipsius tra- 
                   deretur ecclesiastice sepulture, dominus   Walterus  de  Malvernia, 
                  tunc   vicarius ecclesie de   Bosebury   supradicta, petiit a  dicto 
                   Willelmo, viro scilicet mulieris defuncte, secundum melius averium 
                   quod  habebat  nomine  mortuarii, prout  exigi et dari consuevit in 
                   parochia supradicta  et in tota  diocesi Herefordensi, cum   similis 
                   casus contingeret.   Ipse vero Willelmus   de la Merse   primo  hoc 
                   facere recusavit, asserens minus  juste quod  sibi dari non  debuit 
                  nisi bos  tercius, cum  tune temporis  sex haberet, nec  aliud facere 
                  voluit nisi de precepto speciali preceptoris domus  predicte, et ideo 
                  venerabilis pater, dominus Ricardus, etc., scripsit magistro et fratri- 
                  bus  ordinis  milicie Templi, in suo provinciali capitulo congregatis, 
                  ut  ipsi per suas  litteras preciperent et mandarent  ipsi Willelmo, 
                  custumario   suo,  quod  ipse  ab  hujusmodi   injuria desisteret et 
                  ecclesie redderet  quod  debebat.   Ipsi vero  tanquam   Deo  devoti, 
                  et  in  expediendis   negociis circumspecti,  miserunt   duos  viros 
                  discretos, videlicet fratrem Willelmum    de la  Forde, preceptorem 
                  de  Belessale, et fratrem  Johannem   de Coningestone,  preceptorem 
                  de  Guetinge,  ac fratrem  Hugonem   de  Tadecastro, preceptorem  de 
                  Uppledone    sepedicta, ad tractandum  ac  diffiniendum cum  domino 
                  episcopo   super negocio  mortuarii supradicti.  Qui  fratres inspec- 
                  cionem   diligentem fecerunt  super  negocio  antedicto, ac pensatis 
                  et  intellectis circumstanciis universis ipsius, venerunt ad Bosebury 
                  ad  ipsum  episcopum   finaliter asserentes quod ipsum  negocium  ad 

                         M44b.

ordinem  ipsorum   nullatenus  pertinebat, set  ad personam   ipsius 
                               Willelmi, parochiani  ecclesio de Bosebury,  et ideo pro  se et suis 
                               fratribus universis, quantum   poterant,  super   diffinicione ipsius 
                               negocii quo  ad  omnia  ipsum   negocium  contingencia  oneraverunt 
                               conscienciam  diocesani  episcopi, viij° kal. Julii, anno  predicto. 
                               Et  deinde  v” kal. Julii, eodem  anno,  ipse episcopus  in ecclesia 
                               parochiali de  Bosebury  constitutus  multis  sibi assidentibus, de 
                               virorum  prudencium   consilio  in presencia  fratris Hugonis   pre- 
                               dicti et multorum    eciam  aliorum, decrevit  et  pronunciavit pro 
                               jure  et  consuetudine  ecclesie parochialis predicte  ut,  quando- 
                               cumque   vivente  viro  uxor decederet, vir  ipse secundum   melius 
                               averium  Deo  et ecclesie sancte daret, sive plura haberet averia seu 
                               pauciora, secundum  consuetudinem  que  in tota diocesi Herefordensi 
                               in casu  consimili observatur.   Et  tune   per  decretum   episcopi 
                               memorati  Willelmus  de  la Merse predictus  de suis bobus  ad opus 
                               proprium   meliorem   elegit, et secundum   meliorem  dedit domino 
                               Willelmo, vicario, pro sua uxore defuncta, nomine  secundi  melioris 
                               averii, quia equus unicus quem  tunc  habuit custumarius sepedictus 
                               non  fuit tantii precii seu valoris sicut duo boves   predicti, quia 
                               tune vix valuit sex sol. set idem boves bene  valebant primus  octo 
                               et secundus septem  sol. secundum  estimacionem  communem. 

                                A.D.  1304.