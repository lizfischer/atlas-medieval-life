CERTIFICATORIUM  DEFECTUUM    INVENTORUM   APUD   SCHENING- 
                           FELDE  ET  SEQUESTRI  INTERPOSITI  IBIDEM.—Reverendo  in  Christo 
                           patri et  domino  suo,  domino  Rogero,  Dei gracia  Sarisburiensi 
                           Episcopo,   Willelmus  Poul,  vicarius ecclesie de  Wynekefelde,

obedienciam,  etc.   Mandatum    vestrum  viij® die mensis  Januarii 
                    recepi continens  hunc  tenorem :—Rogerus,   etc., ut in x° folio pre- 
                    cedenti.   Hujus  igitur auctoritate mandati    feci legitime vocari 
                    Decanum    et Capitulum  ecclesie cathedralis Herefordensis,  dictam 
                    ecclesiam  de Schenyngfelde  cum   capella de Swalefelde in proprios 
                    usus  obtinentes,  et vicarium  ejusdem   ecclesie, quod  interessent 
                    hujusmodi    inquisicioni per  me   faciende  in  dictis ecclesia et 
                    capella quarto die mensis  Februarii, si sibi viderint expedire. Quo 
                    die adveniente  ad dictas ecclesiam et capellam  personaliter accessi, 
                    et defectus predictos visui supposui, dictique Decanus  et Capitulum 
                    comparuerunt   ibidem per  magistrum  Thomam    de Boleye,  clericum, 
                    procuratorem   suum,    litteratorie constitutum, et  vicarius  dicte 
                    ecclesie de  Schenyngfelde   personaliter comparuit,   ac  per  viros 
                    fidedignos et juratos, inquirendorum    noticiam  obtinentes, inveni 
                    quod  in cancello ecclesie de Schenyngfelde, grangiis, domibus  aliis, 
                    et  clausuris ad Rectoriam   ecclesie predicte pertinentibus, notorii 
                    sunt defectus, ad quorum   reparacionem  estimant illi de inquisicione 
                    hujusmodi  xiij libras, xiij solidos, et iiij denarios. Inveni eciam de 
                    defectibus notoriis quod  in capella de  Swalefelde deficiunt omnes 
                    libri de usu Sarisburiensi, preter j psalterium de  minuta  littera, j 
                    antiphonarium,  et unum   ympnarium.     Item  quod   ad psallendum 
                    et legendum   ibidem in cancello propter nimiam  obscuritatem neces- 
                    sarie forent  ibi due  fenestre, una videlicet ex  parte  australi et 
                    alia ex  parte boreali, ad  quorum   emendacionem    estimantur  per 
                    illos de inquisicione xx marce.  Item  circa reparacionem  cujusdam 
                    grangie ruinose  estimantur xx  marce.  Et  licet tot defectus notorii 
                    se  extendant  ad estimacionem  x! librarum,  sex solidorum, et octo 
                    denariorum,   et  omnia   bona  ecclesiastica ibidem   existencia ad 
                    estimacionem   predictorum  defectuum   non   sufficiant in presenti, 
                    omnia   tamen   bona   ecclesiastica ibidem   existencia ad   dictam 
                    Rectoriam  pertinencia sequestravi, et sub  arto sequestro  custodiri 
                    mandavi   quousque  defectus  hujusmodi  congrue  fuerint  reformati, 
                    inhibens  expresso  sub pena   canonica  ne  quis sequestrum   inter- 
                    positum   violaret. Datum    apud   Wynekefelde,   xiiij die  mensis 
                    Februarii, anno  Domini  supradicto. 

              A.D.  1326,