A[pam]  pz  Finesy.â€”Venerabili  in Christo  Patri et Domino, 
                   Thome,  Dei  gracia Herefordensi Episcopo, devotus  suus Adam   de 
                   Fileby, salutem, cum   omni  reverencia et honore.   Retulit michi 
                   ballivus vester de Ledebury quod  eratis in procinctu itineris versus 
                   Romam;    propter quod  turbatus  sum  vehementer,  eo  quod  ante 
                   recessum vestrum vobiscum  colloquium habere non possum.   Necesse 
                   etenim  habeo  cum   omni  festinacione adire  partes Boriales, et 
                   esse apud  Eboracum   coram  Justiciariis pro quodam negocio quod 
                   specialiter me contingit.  Set de  negociis de quibus  alias verba 
                   fecistis vestram voluntatem faciam. Videat tamen  vestra Paternitas 
                   quod  non  petatis nisi quod justum vel quod videatur honestum, et 
                   quod  cum  jactura mea  aliis non dicatur.  Conservet vos Deus  et 
                   cum  sospitate reducat ad propria, negociis feliciter expeditis.