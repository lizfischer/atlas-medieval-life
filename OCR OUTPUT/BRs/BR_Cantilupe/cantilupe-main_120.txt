Terms  agreed  on  between  the  Bishop  and  the  Earl  to  settle the 
                   disputed claims  to the  Chase.    The  Karl  shall remove  his 
                  foresters from  the Chase,  the  Bishop  shall hunt  there once. 
                   Then  the officers of the Crown  shall take possession  while a 
                   Jury  shall  hold  an   inquest.   If  they  cannot  agree, the 
                   Justices shall appoint others to decide. 

               Le  Eveske  de Hereford e le Cunte  de Gloucestre sont acordez 
           en ceste furme, ki le Cunte rent al Eveske  la Chace de Colwelle e 
           Estnore ausi plenerement e ausi franchment  come le predecessors le 
           Eveske les tindrent ; e le Cunte remuera ses foresters de iluques issi 
           ki le Eveske puse aver ses gardeyns, e le Eveske pur sa seisine user i 
           corra une feyx, et pus apres demorra  le coure en la meyn  le Reys 
           issi ki le un ne le autre ne icurge deke taunt ki les Justices le Reys 
           ki sont assignez eyent  pris enquestre par duze eslus de parties de 
           Counte de Hereford  e de Wyrecestre, si les duze se pusent accorder. 
           E si il ne se pusent accorder, les Justices de lur office de meme les

Countez prendrent taunz et teus ki ne seyent suspect a nule de parties 
                    e par les queus la verite puse meux estre sue, a saver si ce seyt la 
                    fraunche Chace le Eveske sicum il dist, ou ki le Counte i deyt coure 
                    a sa volente, sicum il dist. Et cestes Justices serunt as utaves de 
                    la Chaundelur en celes parties pur la verite de ceste choze enquere. 
                    E, si ne  la poent terminer deing  la Paske siwaunt  le Reys le fra 
                    terminer par  eus ou par  autres.  Et  sunt les Justices a ce eslux 
                    sire Rauf de Hengham e  sire Water de Helyun.