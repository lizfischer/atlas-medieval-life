A.D. 1323. Jan. 1.—The  King  of France  writes to Antonin Pasquin  his sergent 
                           d’armes.   The  Seneschal of Perigord in pursuance of an  order 
                           from  the Court  had given public notice that a  bastide would 
                           be  built at St. Priest  in the diocese of  Agen.    Thereupon 
                           certain evildoers abetted by  Sir Ralf   Basset, the Seneschal 
                           of Gascony,  the Constable of Bordeaux,  and  others, assaulted 
                           the place at  night, pillaging and murdering   the inhabitants, 
                           and  set fire to the houses. Instructions are given that trials 
                           of offenders are  to be held on  the Monday   after Christmas, 
                           and  to be proceeded with even  in the absence of  the accused.

A.D.  1323. 
                               Fol. $3b. 

                                 Charles par  la grace Dieu Roy   de  France, et de  Navarre, a 
                             notre bien  ame,  Antonyn   Pasquyn,  notre seriant darmes, salutz, 
                             et amour.   Cum  nadgaires notre Seneschal  de Peregorre par vertu 
                             dun arest par  notre Court  done  par  le quel  feust dit que nous 
                             poyoms une  bastie en le leu appelle de seant Sacerdos de la Diocese 
                             D'’agene faire, nient contrestaunt la opposicion du procuratour del 
                             Duc  Daquitanie, ly mesmes  suffisant en totes choses les quels volu 
                             purposee en la meime  Court  a plein oy et la chose examine, en la 
                             mesme  Court  diligeaument  de notre mandement   pur  la dit  arest 
                             mander  a execucioun, au lieu avauntdit feusse alee, et le seigne ou 
                             notre penounsel illuques eusse mys, et den apres publicment en ses 
                             assissis eusse fait crier que a lavauntdit lieu a certeyn jour voleyt 
                             venir pour accomplir les choses les quels en la dite aret sont con- 
                             tenuez; aucuns mesfesours, maundantz  et consentauntz Rauf Basset, 
                             Chivaler par  le  dit Duc   Seneschal  de  Gascoine,  le Seneschal 
                             D’ageneys, le Conestable  de Bordeux,  par mesme   le Duc,  mestre 
                             Remon  Duran,  lieu tenaunt de dit Seneschal de  Gascoyne,  mestre 
                             Austinge Jurdeyn,  Ernand  de  la Moley,  procuratour  du dit Duc, 
                             Remon  Bernard,  seignur de Montpesant  et Bernard de la Kessayne, 
                             counseiller de mesme  le  Duc,  en apres le  fait avoient ferme, si 
                             come  est dit, au lieu de seint Sacerdos avauntdit de nut a treysoun 
                             venauntz,  ascuns  des habiteours  de  mesme   le lieu  des  _bostes 
                             choses et  altres lur biens derobberent,  et mesmes   celes choses 
                             ovesques  eux firent apporter  et amener.    Et autres  vileynment 
                             tuerent et ascuns  de  ceux mesmes   au  gibet penderent,  e nient 
                             aboundours  des  cestes choses, mes  assemblantz  les mals a mals, 
                             totes les mesouns del dit lieu les qeles de aunciens  temps  erent 
                             illeoques bastiez ardirent, et plusours altres ordes exces et male- 
                             fices, si comest dit, acomystrent illuques en mesprisement de notre 
                             reale majeste. Par qei par le tenour de les presentz cometauntz, te 
                             mandoms   que tous esseugles sus nomes  de la notre  partie ajourne 
                             al prochein Lundy  aprez le moys  de la Nativite  de notre Seignur 
                             a Tolouse  devant nous  a  notre procuratour  sur cestes choses et 
                             altres, les queles countre lur mesmes voudra purposer a respoundre 
                             et altrement a proceder si comme  il sera de raison ou entimacioun 
                             que sil venount ou  noun,  countre eux  mesmes   sur cestes choses 
                             taunque  sera de raison sera procede, la absence deux  nient coun- 
                             trestaunt. Ajourne  auxi  as avauntditz jour  et lieu devaunt nous 
                             touz ceux  par les quex verrite pourra estre sieu des dites choses 
                             pourtauntz tesmoignaunce  de la verrite des cestes choses. Et nous

des ditz ajournementz  et  autres choses  que  tu averas  fait en  les 
                    dites choses  par tes lettres certifie le dit jour. Donez a Luserches 
                     en Lymousyn,   le primer jour  de Jenever, en  lan de notre  Seigneur 
                     mil troiz centz vint et troitz. 

            A.D.  1323.