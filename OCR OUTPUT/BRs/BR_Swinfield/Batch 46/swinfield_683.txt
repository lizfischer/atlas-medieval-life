April 22.—William,   lord of How   Caple, binds  himself to observe 
                                     the  conditions of any arrangement  made   between the crown 
                                     and  the  bishop, in liew of the military service due for one 
                                     knight's fee. 
                                   OBLIGACIO  DOMINI DE CAPLE   DE SERVICIO DOMINI  REGIs.—Conue 
                               chose seit a  totes gentz moy   Williame, seigneur  de  Caple, aver 
                               requys e prie mon   tres honorable  seigneur e piere  en Dieu, sire 
                               Richard, par la grace de  Dieu  eveske  de  Hereford, ke  il par les 
                               soons face gre a nostre seigneur le roi ou aillurs pur moi, aussynt 
                              come   pur ses autres tenauntz, a melz  ke il purra, nomeement   pur 
                              le  servise de un  fee de  chevaler entier, le quel  ieo tienk de  li 
                              en  huwe   Caple, le quel  servyse  ieo suy  tenu  a fere  pur  mun 
                              seigneur le eveske avaundit en Escoce ke est sommuz  a novel chastel 
                              sur Tyne  en  la quynzeyne  seynt  Johan  le Baptistre ore procheyn 
                              avenyr;   ferm  e estable taunt  pur moy   et pur  mes  heirs e pur 
                              mes  essecutors quel gre, quele fyn, ou pees le dit mun  seigneur le 
                              eveske  par les soens en  mun   noun  face a nostre  seigneur le roi 
                              ou  aillurs per mun servyse  avauntdit. E  a  les dites choses melz 
                              asseurer ieo oblige moy,  mes  heirs e mes   essecutors, e touz mes 
                              biens, moebles e  nyentmoebles, terres e tenementz, hus  e  aver, en 
                              ky  mayns   ke  eus devendrount,   a la  destreste les bailiffs mun 
                              seigneur  le eveske, taunk  le dit mun   seigneur le eveske  del dit 
                              gre, fyn, ou pees, aussynt come est avauntdit, pleynement e entiere- 
                              ment  ey  aquyte  aplus tost ke em   sache a  quel certeyn num   dit 
                              servyse  sera charge.  En  tesmoignyaunce   de  quele chose  a ceste 
                              ma   lettre ay  miz   mun   seal.  Done   a Bosebury   le xxij® iour 
                              de  Averil, le an  de  la nessaunce  nostre  seigneur  Jesu  Christ, 
                              M°CCCrxvi*,  e  du regne  le roy Edward   le fiz al roy Edward   ix, 
                              en  la presence sire Johan  de  Kemesye,   treserer de la eglise de 
                              Hereford;  sire James  de   Henley,  mestre  Robert  de  Ikelesham, 
                              chanoignes  de mesmes   la eglise; Johan   de la Felde, bailiff mun 
                              seigneur  le  eveske;  Henry  le Waleys,  bailiff de  sa fraunchise; 
                              et  Robert  de Hope,  clerc. 

                                   Fol.  198.