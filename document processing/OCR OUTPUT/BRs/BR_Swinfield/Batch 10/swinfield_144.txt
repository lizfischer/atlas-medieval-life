June 21.—The   bishop deplores the diminution  of the number   of 
                                     the monks  at Leominster  and  urges the abbot  of Reading 
                                     to raise it without delay to the normal  standard. 

                                    ABBATI   RADINGES    PRO  RESTITUCIONE   MONACHORUM    LEomIN- 
                                STRIE.—Venerande   religionis viro et amico  in  Christo  karissimo, 
                                domino  Dei   gracia abbati  Radinges,   Ricardus, ete.   Cum   non 
                                ignoretis ad  hoc  esse a  Deo   pontifices et prelatos pre  ceteris 
                                constitutos ut  cultus  Altissimi  dilatetur, et hiis  qui  maligno 
                                spiritu instigante ipsum diminuere  vel organa  laudis Dei  suspen- 
                                dere moliuntur,  usque   ad  ultimum   de  potencia  necnon   usque 
                                ad  divisionem anime   et corporis, fortissime resistatur, non sufli- 
                                cimus  admirari quod  cultum  Dei minuendo   numerum   ministrorum 
                                qui Deo  nocte  et die servire solebant in ecclesia Leoministrie, ex 
                                ordinacione vestri  fundatoris, confirmacione  pontificis Hereford- 
                                ensis qui illo tempore presidebat, quod  eciam  consuetudo  que  est 
                                optima legum  interpres hactenus demonstravit, et jam, Deo  gracias, 
                                apud  nos  reperiatur in scriptis, contra id quod  nobis nuper  pro 
                                certissimo promisistis, in magnum  scandalum   totius cleri et populi 

                                   Fol. 32b. 

                                                 1—As  this letter has been printed in Rymer, Conc., I, 6, it is not inserted here.

nostre  Herefordensis  dyocesis,  quod  dolentes  referimus,  minus 
                  provide   subtraxistis, nec adhuc  loco eorum   usque  ad numerum 
                  consuetum   alios subrogastis, unde  quod  verebamur   nunc  accidit, 
                  ut  scilicet opprobium  facti simus  vicinis nostris occasione  sub- 
                  traccionis  predicte  in  tantum   ut  aliquando   nos  tedeat  vite 
                  nostre, dum   queratur a multis, ubi est presul eorum  qui impietati 
                  hujusmodi    occurrere tenetur  remedio   salutari. Nec   enim  hore 
                  nocturne  nec  diurne  nec missa  solempnis  de beata  virgine more 
                  debito  nec  consueto  cclebrantur ibidem,  sed  locus ille ab anti- 
                  quissimo  tempore   religiosus et sacer, ubi  eciam   multa corpora 
                  sanctorum    et reliquie requiescunt,  jam  redire  incipit perverso 
                  ordine  in prophanum.     Verum  quia  hee  opprobria  diucius ferre 
                  non  possumus,  presertim  cum  maledictus existat juxta propheticum 
                  vaticinium  qui  facit opus  Domini   fraudulenter, ipsum  scilicet a 
                  servicio  sibi debito  defraudando,  vel secundum    aliam  litteram 
                  malediccionem   incurrat qui facit opus Domini   negligenter, vos ex 
                  intimo  cordis nostri  rogamus,  monemus,    et exhortamur,   et  in 
                  virtute sancte  obediencie qua nobis et ecclesie nostre Herefordensi 
                  de jure tenemini, vobis injungimus  quatinus citra octobas beatorum 
                  apostolorum,  Petri et Pauli, usque ad  consuetum  numerum    mona- 
                  chorum   quos  vite sanctitas et  conversacionis  honestas  perhibet 
                  approbatos   illuc modis  omnibus   sine  longioris more   dispendio 
                  transmittatis, ut turbis ex consuetudine  confluentibus tunc ibidem 
                  appareat  ut locus ille, ut ab antiquo solebat, sit nostris tempori- 
                  bus   divino  cultui restitutus.  Intendimus   siquidem  in  octabis 
                  ipsorum   apostolorum  ad locum   ipsum  descendere et  videre quid 
                  feceritis in premissis, et  si quos  ibidem  tune  defectus reperiri 
                  contingat  auxiliante Domino  emendare,  nec  obiciatis nobis novam 
                  domini  regis nostri  ordinacionem,  quia satis constat  nobis quod 
                  nunquam   voluit quod  Dei cultus minueretur ibidem,  immo  asseruit 
                  sui gracia, ut  dicitur, corain multis quod  hoc non  pertinebat ad 
                  eum   nec  simpliciter nec  ad tempus.   Paupertas  eciam  nec  alia 
                  cavillacio obstare poterit  in  hac  parte,  quia  nuper  in  vestro 
                  capitulo  Radinges   coram  omnibus   fratribus  vestris ad   omnia 
                  hujusmodi   respondimus  evidenter.  Quid  autem   super hiis facere 
                  decreveritis nobis  distincte per  latorem  presencium   rescribatis, 
                  non  tradentes oblivioni, si placet, quanta pro  vobis egerimus,  et 
                  quantas  inimicicias et mala verba incurrerimus licet injuste occasione 
                  vestri commodi   et  honoris  que adhuc   optamus  in Domino    pro- 
                  sperari;  horum   enim  memoria  vos  deberet  satis compescere  ne 
                  aliquid de cetero faceretis in nostri contumeliam necnon Dei.  Ipse

A.D,  1286. 

                              autem   Deus  vos  conservet  et dirigat in agendis.  Datum    apud 
                               Bosebury, xj° kal. Julii, anno gracie M°CC*lxxx° sexto.