Fifth letter to Llewelyn, Prince of  Wales, urging restitution of the 
                           three villages, and refusing to assent to the proposed inquiry by 
                           servants of the Prince. 
                        Princrer  Waxiie.â€”lIllustri  viro, Domino    L{eulino], Principi 
                    Wallie et Domino Snaudonie,  Thomas,  etc., salutem, etc. Meminimus 
                    nos prudencie vestre super restitucione Chestroc, Astone, et Moletone, 
                    villarum ad  Castrum  nostrum  de  Nortledebury  pertinencium, nobis 
                    et Herefordensi  Ecclesie facienda, nostras litteras pluries direxisse. 
                    Vos  autem  nuper vestras litteras destinastis inter cetera continentes 
                    quod  Ecclesiam  nostram,  seu  aliam, terris aut bonis aliis liquido 
                    pertinentibus ad easdem  non  proponitis spoliare nec injuste occupata 
                    detinere ; quod quidem  responsum   gratum  haberemus   admodum   et 
                    acceptum,  si scriptis facta vestra vellet nobilitas compensare, resti- 
                    tuendo  nobis et nostre  Ecclesie dictas villas, sicut nuper domino 
                    Episcopo  Assavensi  bona  et jura que abstuleratis ab  eo liberaliter 
                    sicut decuit reddidistis, excommunicacionis   laqueum   formidantes. 
                    Quia  vero in vestris litteris adjecistis quod per vestros, aliquibus de 
                    nostris presentibus, inquireretis super dictis villis plenarie veritatem, et 
                    postea faceretis quod esset secundum  Deum   et justiciam faciendum ; 
                    nec volumus   nec jure prohibente  possumus   inquisicioni hujusmodi 
                    supponere  jura nostra,  set habentes  pro certo sicut novo  homini 
                    scire fas est, et sicut vos tanquam  notorium   scire debetis, dictas 
                    villas pertinere ad nostram Ecclesiam   pleno jure, ac  per vos esse 
                    illicite occupatas; vobis ut  prius omni  humilitate  qua  possumus 
                    supplicamus  quatinus dictas villas nobis  et Ecclesie nostre velitis 
                    restituere cum  effectu, ne  sentencia  excommunicacionis,   in  eos 
                    qui Ecclesiam   spoliant jure suo  provide  promulgate,  et  a  Sede 
                    Apostolica confirmata  vos teneat  dampnabiliter alligatos, et ne ad 
                    denunciacionem  ipsius in vestram  personam  faciendam  compellamur 
                    inviti. Et  quia  in partibus  istis per quiadecim  dies proponimus 
                    demorari, velitis super dictis villis vestris litteris aliter letificare cor 
                    nostrum quam   illud hactenus factum sit per vestra mandata jocundum. 
                    Valeatis in Domino.   Datum  apud  Leministre. 

                   Fol. 16.