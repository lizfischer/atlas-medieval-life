RBLR 2106
1321.11.29
Nov. .29 —The Bishop sends Adam Murimouth and Roger de Breinton to represent him at the Provincial Council, summoned for Dec 1 [to reverse the exile of the Despensers]. PROCURATORIUM FACTUM MAGISTRO A. MURIMOUTH ET DOMINO ROGERO DE BREYNTONE AD COMPARENDUM PRO DOMINO IN CONCILIO PROVINCIALI.— Reverendo in Christo patri, domino W., Dei gracia Cantuariensi Archiepiscopo, etc., Adam, etc. Licet ad pacem regni et tranquillitatem procurandam et firmiter tenendam consilium et auxilium parati semper simus summopere exhibere, quia tamen sacro concilio vestro primo die mensis Decembrisin ecclesia sancti Pauli Londoniensis convocato occurrere personaliter non valemus, justis et urgentibus necessitatibus multipliciter impediti, venerabilem virum, magistrum A. Murymouthe, juris civilis professorem et canonicum nostre ecclesie Herefordensis, ac dilectum filium, dominum R. de Breyntone, Rectorem ecclesie de Aka, nostre diocesis, et eorum alterum, ad nostram absenciam excusandam, nostros certos nuncios ad vestram venerabilem presenciam destinamus, ac ipsis et eorum alteri vices nostras committimus, ad tractandum super propositis in dicto concilio et consenciendum hiis que ad laudem Dei, ecclesie tranquillitatem, et regni pacem, actotius rei publice utilitatem in prefato concilio ordinata fuerint seu statuta. Datum apud Bosebury, iijº Kal. Decembris, anno Domini M°CCC°xxj.