RBLR 4606
1346.10.12
Oct. 12.â€”Commission to the same canons to install John Cosyn, a canon of Wormesley as first prior of the monastery of Flanesford. 
        Johannes, etc., venerabilibus viris et discretis filiisque in Christo dilectis, dominis Thome Talebot et Rogero de Breyntone, salutem, etc. De vestre circumspeccionis industria plenam in Domino fiduciam optinentes ad preficiendum nomine et auctoritate nostris religiosum virum, fratrem Johannem Cosyn, prioratus de Wormeslegh canonicum regularem et professum, virum, ut ex fidedigno testimonio recepimus, bone fame et conversacionis honeste, in temporalibus plurimum circumspectum ac in sancte religionis observancia. diucius approbatum, in priorem monasterii juxta castrum Godrici quod nobilis vir, dominus Ricardus Talebot in divini cultus augmentum. ac pro sue et consortis sue, domine Elizabethe, progenitorum et successorum suorum animarum salute, pie fundere et dotare, Domino annuente, proponit, prioris de Wormeslegh antedicti consensu, ceterisque omnibus et singulis intervenientibus qua in hac parte requiruntur de consuetudine vel de jure, ipsumque fratrem Johannem ut moris est installandum, et ab eodem canonicam obedienciam admittendum, ac omnia alia, etc., vobis conjunctim et divisim committimus vices nostras ; jure et dignitate nostris et ecclesie nostre Herefordensis in omnibus semper salvis. In cujus rei, etc. Datum loco, die, et anno Domini supradictis.
