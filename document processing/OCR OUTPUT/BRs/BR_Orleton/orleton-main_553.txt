Commissio   Episcorpr LONDONIENSIS   FACTA  DOMINO   AD  CELE- 
                   BRANDUM    ORDINES.—Venerabili  in  Christo patri, domino Ade, etc., 
                    Stephanus, permissione  ejusdem   Londoniensis Episcopus,  salutem 
                   et  sincere dileccionis continuum   incrementum.    Ut  quoscunque 
                   clericos tam   vestros quam   alienos beneficiatos, et religiosos, ac 
                   alios suorum  diocesanorum  vobis litteras dimissorias et sufficientes 
                   titulos exhibentes, ad omnes convenientes  sibi ordines tam minores 
                   quam   majores hac instanti die Sabbati Quatuor Temporum   proxima 
                   post  diem  Cinerum,  in nostris civitate et diocesi, ubi  et prout 
                   elegeritis, ordinare possitis, licenciam  vobis in  Domino   tenore 
                   presencium   concedimus   specialem.  Et   insuper  ad  ordinandum 
                   quoscunque   clericos hujusmodi nostre diocesis quos dilectus clericus 
                   noster,  magister Ricardus  de  Brencheslee,  ad  convenientes  sibi 
                   ordines duxerit presentandos, paternitati vestre committimus   vices 
                   nostras, attencius supplicantes quatinus onus  nostre  commissionis 
                   hujusmodi   velitis, si placeat, admittere ista vice. Datum    apud 
                    Stebbenhethe, Kal. Marcii, anno Domini  M°CCC>xxiiij. 

                 Fol. 90.