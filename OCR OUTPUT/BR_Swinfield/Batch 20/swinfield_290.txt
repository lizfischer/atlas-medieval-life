April  18.—Urgent   appeal to the pope  to canonize Canttlupe tn  re- 
                                      cognition of  the sanctity which   ts attested by heaven-sent 
                                      marvels. 

                            A.D, 1289 

                                   PRO   CANONIZACIONE   EPIscop!  THomE.—Sanctissimo     patri ac 
                               domino  reverentissimo, Dei  gracia sacrosancte ecclesie Dei summo 
                               pontifici, Ricardus, etc, cum   debitis honore  et reverencia genu- 
                               flexis pedum  oscula beatorum.   Quia filius sapiens letificat patrem 
                               suum,   et  spirituale gaudium  subditorum   spirituali eciam  patri 
                               suo  debet  afferre materiam   gaudiorum,  de  quodam   filio vestro 
                               devoto  que  ad  honorem  Dei   pertinent vestre, si placet, notifico 
                               sanctitati quod tota ecclesia Anglicana jam  gaudet se tam   sapien- 
                               tem  in Domino   filium produxisse, qui a  Deo  et a  vestra  eciam 
                               sanctitate digne  meruerit   commendari.    Illum  enim   Thomam, 
                               quondam    Herefordensem   episcopum,  genere nobilem  ac  universa 
                               morum    honestate  preclarum,  presenti  seculo defunctum,   quem 
                               dudum,  cum   ejus, corpori impendere   dignaremini  ob  revenciam 
                               summi    Dei  officium  sepulture  apud  sanctum    Severum,   sicut 
                               vestra sanctitas bene   novit, luculento  sermone   multipliciter ac 
                               veracissime  commendastis,   verbum   Domini  predicando   clero et 
                               populo  presentibus  tunc  ibidem,  facit Altissimus  tot miraculis 
                               choruscare  quod  ea omnia   que  de  ipso ibi, cooperante Domino, 
                               predicastis, idem sua  largiflua bonitate et immensa  virtute signis 
                               sequentibus, videlicet miraculis, ut premittitur, confirmavit, prout 
                               celebris fama  refert per totum  regnum   Anglorum,  et per  multas 
                               alias partes mundi.   Nec   mirum  cum   vivens ecclesiam  Dei pre- 
                               claris meritis illustrasset, ac pro ecclesie sue juribus conservandis 
                               labores plurimos usque  ad  vite sue terminum  cum  omni  paciencia 
                               pertulisset, magis eligens affligi pro populo Dei sibi commisso  in 
                               extranea  regione  quam   cum   suis  nobilibus  cognatis et  notis 
                               temporalis quietis habere   jocunditatem,  sicut  omnes   de  regno 
                               Anglie  sapienciores  noverunt;   nunc  ipsam   ecclesiam  illustrare 
                               non  defuit, fulgore luminis clarioris ostendens quod  functus  vita 
                               vivat verius quam   vixisset, ad ejus nominis  gloriam  et honorem 
                               qui merita  et  premia  tanti viri supprimi  non  permittit, quippe 
                               cum   lucernam  sub modio   olim prohibuerit occultari.  Hec, pater 
                               sanctissime, securiori consciencia vobis scribo, quia fui de familia 
                               servi Dei predicti circiter decem  et octo  annos, in  quo tempore 
                               ipsius mores  et merita  plena virtutibus, que   ordinant hominem 
                               quo  ad  Deum,  et  operibus pietatis ad  proximum,   ac  mundicia 
                               cum   austeritate penitencie ad  seipsum, sepius  oculata fide per-

pendi,  licet sue  sanctitatis et equitatis semitas, quantum  sinebat 
                    sua racionabilis potencia, occultaret; supplicans humiliter ac devote 
                    quatinus,  attento fructu  multiplici qui  sine dubio sequeretur, si 
                    ipsum  eo  modo   quo  vestra  sanctitas in hujusmodi   facere  con- 
                    suevit, sanctorum  cathalogo  faceretis ascribi, vestra velit pia ac 
                    sancta, paternitas  quod   hujus  negocii  justa necessitas  et  pia 
                    deposcit utilitas favorabiliter diffinire; si enim is qui lucerna ardens 
                    et lucens   multis  miraculis  attestantibus fuisse  dinoscitur  per 
                   vestram   sanctam   paternitatem in candelabrum   ecclesie fuerit exal- 
                    tatus, qui   ingredientur  domum    ecclesie ejus   lumen    videntes 
                    glorificabunt devocius patrem   nostrum  qui  est in celis, et bene- 
                    dicent vos  patrem  sanctissimum   qui locum  ejus tenetis in terris. 
                    Ipsum   oro  Altissimum  ut  statum  vestrum   in omni   prosperitate 
                    conservet  ad  regimen   ecclesio sue sancte per  tempora   diuturna 
                    feliciter dilatanda. Datum    apud  Kynleth,  xiij? kal. Maii, anno 
                    gracie M°CC*   nonagesimo.