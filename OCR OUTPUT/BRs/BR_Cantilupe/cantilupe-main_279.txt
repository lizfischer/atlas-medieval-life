Aug.  2, 1277—Mandate      to the Deans  of  the Diocese to warn   the 
                    beneficed clergy not to store their fruits on other than  glebe 
                    land, in order to evade ecclesiastical distraint. 

                 Thomas,   etc., Decanis universis per  Herefordensem   dyocesim 
             constitutis salutem, etc.  Ex  relatu fidedignorum nuper  didicimus 
             competenti, quod  nonnulli  beneficiati vestrorum decanatuum   deci- 
             mas  ecclesiarum  suarum   extra solum  et  territorium ecclesiarum 
             suarum,  tradendo eas  laicali potestati, et aliquociens vendendo seu 
             alias multipliciter obligando, in ordinarie jurisdiccionis prejudicium 
             alienare et  amovere   non  verentur,  ut eo  liberius ecclesiasticas 
             districciones, tam auctoritate superiorum quam  nostra, suis meritis 
             exigentibus, faciendas eorum judicio valeant, ut audivimus, evitare. 
             Et  quia  premissa  exemplo   perniciosa sunt,  et  in  nostri  pre- 
             judicium  non  modicum,    ut  credimus,  sepius  attemptata,  vobis 
             omnibus  et  singulis mandamus    firmiter injungentes  quatinus  in 
             ecclesiis vestrorum decanatuum   inhibeatis publice et sollempniter, 
             vice nostra, sub pena canonice  districcionis, ne talia vel consimilia 
             per quoscumque   in posterum  aliquatenus  perpetrentur.  Et  si qui 
             ausu temerario  contra  hanc  nostram  inhibicionem facere attempt- 
             averint, fructus ecclesiarum suarum, alio mandato nostro nullatenus 
             expectato, sequestrari faciatis indilate. Tradentes   itaque  et re- 
             cipientes fructus ecclesiasticos modis supradictis punire et cohercere 
             intendimus, Domino   concedente,  quatenus justicia suadebit et dic- 
             tabit ordo juris.  Datum   apud  Sugwas,  iiij Nonas  Augusti, anno 
             Domini  M°CC°LXX™*     septimo.    De  sequestris autem  supradictis, 
             cum  per vos facta fuerint, nos quamcicius reddatis cerciores.