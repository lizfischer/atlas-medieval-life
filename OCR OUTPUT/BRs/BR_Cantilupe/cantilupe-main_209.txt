Jan.  15,° 1277.—Memorandum      of the  various  terms proposed  in 
                         Chapter  as  to the decanal  jurisdiction which  the Chapter 
                         should  assume  and  delegate to some  one or  more, with  or 
                         without the consent of the rival claimants. 

                      HEREFORDE    PRO   JURISDICCIONE.—Memorandum      quod   anno 
                  Domini   M°CC°LXX°vj°,    xviij  Kalendas  Februarii, in presencia 
                  Thome,   Herefordensis Episcopi,  Pontificatus sui  anno  secundo, 
                  super  contencione decanatus  racione  jurisdiccionis exercende in 
                  eodem  decanatu  pendente  causa,  ex  parte Capituli et  parcium, 
                  videlicet magistri Egidii et  Cancellarii, fuerunt provise formule 
                  infrascripte, Domino Episcopo  ipsas audiente, set expressum  con- 
                  sensum  vel tacitum  plane non  adhibuit.  Prima  forma  pacis est 
                  hec; videlicet quod Capitulum assumat jurisdiccionem decanatus  de 
                  consensu  illorum  qui super   decanatu  contendunt;  dum   tamen 
                  caveatur illis competenter de indempnitate. 

                      Secunda   est quod  Capitulum  assumat   ipsam  jurisdiccionem, 
                  eis contradicentibus, appellantibus, et reclamantibus; modo tamen 
                  curiali, ne consentire videantur in prejudicium cause eorum. 
                      Tercia est quod  partes committant jurisdiccionem certe persone, 
                  seu certis personis, qui eam nomine  decani gerant; et emolumenta 
                  et perquisita conserventur  in  thesauraria Herefordensi usque  in 
                  eventum  causarum. 
                      Et  promittunt partes Capitulo quod infra Dominicam   qua can- 
                  tatur Letare, Jerusalem,  unam   ex  predictis formis  acceptabunt 
                  fideliter et bona fide.