RBLR 1904
1319.5.4
May 4. — John de Ludlow, at Avignon, renounces his claim to the Church of Madeley, given to him by Papal provision, in favour of William Russell de Fownhope, collated to the same by the Bishop. Fol. 30b RENUNCIACIO JURIS SI QUOD JOHANNES DE LODELOW PRESBYTER HABUIT IN ECCLESIA DE MADELEYE.— In nomine Domini, Amen. Anno ejusdem M•CCC°xixº, Indiccione secunda, Pontificatus sanc tissimi patris, domini J. Pape XXII, anno tercio, mensis Maii die iiij coram reverendo patre, domino A., Dei gracia Herefordensi Episcopo, testibus nobis notariis infrascriptis, dominus Johannes de Lodelowe, dictus de Leominstria, presbyter Herefordensis diocesis, quandam renuciationem in scriptis redactam fecit in hec verba: Ego, Johannes de Lodelowe, dictus de Leominstria, presbyter diocesis Herefordensis, pure, sponte, et absolute ex certa sciencia exnunc renuncio omni juri michi competenti et competituro in ecclesia parochiali de Madeleye dicte diocesis, ad presentacionem religiosorum virorum, Prioris et Conventus de Wenloke, ejusdem diocesis, pertinente, necnon liti et controversie quam habent contra magistrum Willelmum Rossel de Fowehope, dicte ecclesie ex collacione reverendi patris, domini A., Dei gracia Herefordensis Episcopi, incumbentem, in Romana Curia occasione provisionis michi facte per sanctissimum in Christo patrem, dominum J., divina providencia Papam xxijº ,et processui executorum et subexecutorum meorum et michi super dicte provisionis gracia deputatorum, salva tamen michi gracia provisionis ejusdem in proximo michi debito beneficio vacaturo. Acta sunt hec Avinione, in hospicio habitacionis reverendi patris predicti ,presentibus domino R. de Breyntone Rectore ecclesie de Aka, diocesis supradicte, magistro Ricardo Hervy, clerico diocesis Herefordensis, publico notario, et Gilberto dicto Galopyn, camerario dicti domini Episcopi, testibus ad premissa vocatis specialiter et rogatis. Et ego R. de Estenore, clericus Herefordensis diocesis, publicus apostolica auctoritate notarius, premisse renunciacioni presens interfui, et eam sic vidi fieriet audivi, scripsi, et publicavi, signoque meo consueto signavi rogatus. Eidem eciam instrumento subscripsit dictus Ricardus Hervy.