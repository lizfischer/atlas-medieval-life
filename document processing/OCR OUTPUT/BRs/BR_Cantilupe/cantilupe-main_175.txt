Aug.  15, 1276—Mortgage     of  lands  at  Sevenhampton   by  Ralph 
                   Musard   de Fresne  to  the Bishop  for four  years, for forty 
                   shillings, a house and garden and  coppice with certain rights 
                   of way  being reserved.  The  Bishop will allow to Ralph  the 
                   thirty-two shillings due as annual  rent to himself, and  two 
                  shillings and fourpence yearly in addition. 

               Raputrus   Musart   DE PresteBury.—Hec     est convencio facta 
           inter Venerabilem  Patrem, Dominum    Thomam,  etc., ex parte una, 
           et Radulfum   Musard  de  Fraxinea, ex altera, videlicet quod dictus 
           Radulfus  tradidit et obligavit dicto Domino Episcopo, et heredibus 
           suis vel assignatis, totam terram suam  quam  habebat, vel habere 
           debebat, in parochia de Sevenhamptone,  cum  omnibus  pertinenciis, 
           pratis, pascuis, pasturis, nemoribus, aquis, viis et semitis, a Festo 
           Assumpcionis  Sancte Marie, anno  Domini  M°CC°LXX°   sexto, usque 
           ad terminum   quatuor annorum   continue sequencium  completorum. 
           Retinuit vero dictus Radulfus ad opus suum  domos  suas cum  orto, 
           et unam   semitam  eundi  ad fontem  suum  ad  hauriendam  aquam 
           suam, et pasturam vie que  ducit versus ecclesiam et versus regalem 
           viam  a domo   sua.  Tamen  licebit bene Domino  Episcopo  ire per 
           eandem   viam  cum   plaustris, carectis et averiis, quandocunque 
           necesse habebit.  Retinuit  vero sibi dictus Radulfus  boscum!  in 
           nhemore suo  ad opus  suum,  ita tamen  quod  non possit alicui de 
           dicto bosco  vendere, dare, vel irradicare. Promisit autem  dictus 
           Radulfus  per  sacramentum   suum   pro  se et heredibus  suis vel 
           assignatis? dicto Domino Episcopo, et heredibus suis vel assignatis, 

                         1—In MS. boscam.                       2—In MS, assingnatis.

dictam   terram   cum   omnibus   pertinenciis  salvare,  defendere, 
                     manutenere,  et warentizare  contra  omnes,  usque  ad  dictum  ter- 
                     minum.    Pro hac  autem  tradicione et obligacione mutuavit  eidem 
                     Radulfo  dictus Dominus   Episcopus   quadraginta  solidos bonorum 
                     et legalium  sterlingorum  pre manibus;   quos  quadraginta  solidos 
                     dictus Radulfus   vel heredes  sui  debent   solvere  vel  restituere 
                     dicto Domino  Episcopo,  vel assignatis suis, in fine termini superius 
                     nominati, vel  ante  predictum   terminum   si dictus  Radulfus  sit 
                     potens  de  quadraginta  solidis sibi solvendis.   Et  bene   licebit 
                     dicto Radulfo, vel heredibus suis, solucione quadraginta  solidorum 
                     facta, intrare in terra sua  sine aliquo  impedimento,  salvis dicto 
                     Episcopo,  et  heredibus  vel assignatis  suis, fructibus suis  tunc 
                     exstantibus in terra  predicta, et aliis impensis quas  fecerit circa 
                     melioracionem  ejusdem  terre. Si vero  dictus Radulfus vel  heredes 
                     sui infra terminum   supradictum  dictam   solucionem  non  fecerint, 
                     tenebit dictus Dominus  Episcopus,  vel assignati sui, dictam terram 
                     cum  omnibus   pertinenciis suis de anno  in  annum,  quousque  sibi 
                     sit, vel assignatis suis, de quadraginta solidis plenarie satisfactum, 
                     et de fructibus et expensis suis, ut predictum est. Allocabit autem 
                     dictus Dominus    Episcopus,  vel assignati sui, dicto  Radulfo, vel 
                     heredibus suis, quolibet anno  dum   terra fuerit in manu   Domini, 
                     triginta duos solidos sterlingorum,  de  quibus dicta  terra onerata 
                    est in redditu debito dicto Domino   Episcopo  ad  quatuor  anni ter- 
                     minds usuales.   Reddet vero  dictus Dominus   Episcopus, vel assig- 
                     nati sui, dicto Radulfo, vel heredibus suis, duos solidos et quatuor 
                     denarios annuatim   que  excedunt  extentam’  dicte terre ultra red- 
                     ditum  debitum  et  consuetum.    Ad  hec  vero  omnia  premissa  et 
                     singula fideliter observare et in nullo contravenire dictus Dominus 
                     Episcopus  et Radulfus  huic  scripto sigilla sua, ad modum    cyro- 
                    graphi  facto, apposuerunt  in  testimonium  veritatis; hiis testibus, 
                     Willelmo  Symond   de  Prestebury, Philippo  des Yvetens,  Willelmo 
                     le Hore  de  Chiltham,  Hugone   clerico, Johanne  Andreu,  Radulfo 
                     Fraunceys, Johanne   Saumun,  capellano, Galfrido Davy,  et Girardo 
                     tune ballivo de Prestbury, et multis aliis. 

                                                        1—In MS. exstentam.

Nov., 1262.—Royal    mandate  to enroll the agreement between Bishop 
                   Peter with  the Chapter  on the  one side and  the citizens of 
                   Hereford on  the other. The agreement provided for the Bishop 
                   and  the Chapter the right of assize of bread and  beer, use of 
                   the town pillory and  ducking-stool, freedom of barter for their 
                   tenants in Hereford  and for tradesmen in Bromyard,  Ledbury, 
                   Ross,  and  Preston.   Further  arrangements   were  made   as 
                   regards legactes by townsmen  to the Cathedral, the market  at 
                   Preston, and  the repairs of the walls. 

                De   cisertatisus   Ecciesis  HEeREFORDENSIS,  CONTENTIS   IN 
            QUADAM  COMPOSICIONE  INTER EpiscopumM, Decanum   eT  CaPiTuLUM, 
            er cives Domini  Reais. HEREFORDENSES.—Quindena    Sancti Martini 
            et Octabis, anno  regni Regis  Henrici, filii Regis Johannis, xlvij° 
            coram Justiciariis de Banco. 

                Hererorpia.—Dominus      Rex  mandavit  hie  quod, cum  reform- 
            acio pacis inter P[etrum], Episcopum   Herefordensem,  Decanum    et 
            Capitulum  ejusdem  loci, et cives ejusdem civitatis, super quibusdam 
            contencionibus inter eosdem  Episcopum,  Decanum   et Capitulum,  et 
            prefatos cives  dudum   prehabitis coram  Justiciariis hic esset re- 
            tractata et ostensa,  eandem  pacem   aperte et  distincte inrotulari 
            facerent ; ita quod temporibus  futuris et audita et inspecta fuerint 
            predicta scripta a Justiciariis; quorum alteri parti appensa fuerunt 
            sigilla predicti Episcopi, Decani et Capituli, et alteri parti sigillum 
            communitatis  predicte civitatis; quorum tenor est talis,— 

           Fol. 2. 

                Memorandum     quod, cum   mota  esset controversia inter Vene- 
            rabilem Patrem   Episcopum   Petrum, Decanum    et Capitulum  Here- 
            fordense, ex  parte una,  et cives Herefordenses,  homines  Domini 
            Regis, ex  altera, super  quibusdam   libertatibus et aliis juribus, 
            inter eos in forma  subscripta amicabiliter convenit; videlicet quod 
            predicti cives, homines Domini  Regis, quantum   in eis est conces- 
            serunt pro  se et heredibus suis, quod predicti Episcopus, Decanus 
            et Capitulum,  et Canonici, et eorum   successores, habeant in per- 
            petuum,  pacifice et sine aliqua reclamacione  dictorum  civium  vel 
            heredum  suorum,  assisam panis et  cerevisie de omnibus hominibus 
            suis tenentibus de  eisdem  in  capite, et de omnibus  aliis manen- 
            tibus in  eorum   terris et feodis  in civitate Herefordensi  et in 
            suburbio  ejusdem  civitatis; nec  dicti cives intrabunt  terras vel 
            feoda predicta pro  aliquibus attachiamentis faciendis.  Et si con- 
            tingat aliquem de  hominibus  dictorum Episcopi, Decani  et Capituli 
            per ballivos  Domini  Regis  attachiari pro delicto assise panis et 
            cerevisie non  servate, restituetur de curia dictorum civium, quam

habent   de  Domino   Rege,  ballivis dictorum  Episcopi, Decani   et 
                    Capituli  cum  delicto suo pro  quo  fuit attachiatus, et in ipsorum 
                    curia judicium  suum  recipiet et punietur. Item  predicti cives con- 
                    cesserunt, pro  se et  heredibus suis, prefatis Episcopo, Decano   et 
                     Capitulo, et successoribus suis in perpetuum,   sine contradiccione, 
                    calumpnia,   seu  impedimento    sui  vel  heredum   aut  ballivorum 
                    suorum,  pilloricum et  tumbrellum   Domini  Regis  in civitate Here- 
                    fordensi, tam  tempore  nundinarum   dicti Episcopi  quam   extra, ad 
                    predicta judicia sua  facienda et  alia cum  contingent  per ballivos 
                    ipsorum   Episcopi, Decani  et Capituli.  Predictus  vero  Episcopus 
                    pilloricum et tumbrellum   que  levaverat in  civitate predicta, unde 
                    erat contencio inter eos in Curia  Domini  Regis, faciet prosterni, ita 
                    quod  decetero non leventur.  Item concesserunt dicti cives, pro se et 
                    heredibus suis inperpetuum, quod  omnes  homines  dictorum Episcopi, 
                    Decani  et Capituli, et Canonicorum, et alii qui manent in eorum terris 
                    et feodis in civitate predicta, libere emant et vendant in eadem civi- 
                    tate et  marchandisas  suas faciant, et quieti sint de tolneto et de 
                    omnibus  aliis exaccionibus quibuscunque, excepta gente de advocaria. 
                    Item  omnes homines  forinseci dictorum Episcopi, Decani et Capituli, 
                    tam  liberi quam  custumarii exceptis mercatoribus mercata  ad  mar- 
                    chandisas  suas faciendas exercentibus  in predicta civitate ad opus 
                    suum  proprium,  libere emant omnia  venalia in perpetuum,  et blada 
                    sua  et animalia et omnia  alia bona sua vendant  ad placitum suum, 
                    excepta vendicione pannorum   per ulnas; et quieti sint de tolneto et 
                    omnibus  aliis exaccionibus. Et  cum  dubium  fuerit qui sint merca- 
                    tores de hominibus  predictis, credatur eis super hoc per solam affi- 
                    dacionem  suam  sine aliqua alia difficultate. Item concesserunt dicti 
                    cives, pro se et heredibus suis predictis Episcopo, Decano et Capitulo, 
                    et  successoribus suis, quod   mercatores  tenentes  de  feodis  suis 
                    manentes  in villis de Bromyard,  Ledebury, Ros,  et Prestone, libere 
                    emant  in civitate predicta, sicut ante istam concordiam facere con- 
                    sueverunt;  ita quod  pro  marchandisis  suis quieti sint de tolneto 
                    et omnibus  aliis exaccionibus. Item  predicti Episcopus et Decanus 
                    et  Capitulum  concesserunt, pro  se et  successoribus suis, quod  a 
                    die quo  hee concordia facta fuit inposterum  nichil ad se attrahent 
                    de  feodo Domini  Regis, set  contenti erunt de terris et tenementis 
                    que  habuerunt  ante  istam concordiam   in civitate predicta inper- 
                    petuum.    Et si contingat decetero aliquem  de predictis civibus vel 
                    eorum  heredibus, vel de aliis qui manent extra civitatem et habent 
                    tenementa  infra eandem  de  feodo Domini   Regis, redditum aliquem 
                    legare ecclesie  Cathedrali Herefordensi   de  tenementis  suis que 

                  Fol. 29b.

sunt de feodo  Domini  Regis, de  eisdem  tenementis  nichil aliud 
            habere debebunt vel poterunt predicti Episcopus, Decanus  et Capi- 
            tulum, vel eorum successores, nisi tantum predictum redditum, nec 
           occasione illius annui redditus de dictis tenementis aliquam liber- 
            tatem clamare inperpetuum.   Item  mercatum  coriorum transferatur 
            ad alium  locum  quam  nunc   est, de communi   assensu  dictorum 
            civium et hominum    Domini  Episcopi, Decani  et Capituli, et ubi 
            melius viderint expedire in predicta civitate in perpetuum statuatur. 
            Item de muragio  sic provisum est; quod cum necesse fuerit claudere 
            civitatem predictam, assignetur pars aliqua muri claudenda homini- 
            bus dictorum Episcopi, Decani  et Capituli, et successorum suorum 
            pro rata, secundum  quod  majus  et minus  habent  in civitate per 
            visum quatuor legalium hominum,  neutri parti suspectorum, si simul 
            concordare non poterunt ad dictam  civitatem in communi   clauden- 
            dam.   Item  de mercato  de  Prestone provideatur  quod  remanere 
            possit absque indempnitate dictorum civium.   Et sic provisum  est 
            quod  stet in  die Veneris  sicut nunc  est, vel die Mercurii, ad 
            eleccionem predictorum  civium.   Item  concedunt  predicti cives, 
           quantum   in eis est, quod Decanus et Capitulum  libere utantur  in 
           feodis suis in civitate Herefordensi et in  suburbio attachiamento 
            de infongenethef, secundum quod  continetur in Carta quam  habent 
           de  Domino  Rege.   Item  porte omnes  civitatis communes sint pre- 
           dictis Episcopo, Decano  et Capitulo, Canonicis, et eorum  homini- 
           bus  ad  liberum introitum et exitum  habendum,  sine impedimento 
           civium vel ballivorum suorum.   Et concessum  est ex utraque parte 
           quod  procurabunt  quod  cyrographum   fiat super omnibus predictis 
           in Curia Domini  Regis.   In cujus rei testimonium huic  scripto, in 
           modum    cyrographi  confecto, partes alternatim  sigilla sua appo- 
           suerunt.   Et cyrographo  super  premissis facto in  Curia Domini 
           Regis, cuilibet dictarum parcium pars altera presentis scripti, cum 
           sigillis propriis, restituetur. Actum apud Herefordiam die Martis in 
           septimana  Pasche, anno Domini  M°CC°LX°   secundo, coram  dominis 
           Roberto  Waleron  et Nicholao de Turri, Justiciariis a Domino Rege 
           deputatis.