July  26.—Letter  of the king respecting the loan  which  he requtres 
                           the prelates to arrange for the pressing needs of  the war  in 
                           Scotland. 

                        BREVE   DOMINI REGIs DE  MUTUO.—Edwardus,    etc., venerabili in 
                    Christo patri, Ricardo, etc. Cum   negocia nos et regnum  nostrum 
                    tangencia super quibus  in instanti parliamento, quod  in quindena 
                    nativitatis sancti Johannis  Baptiste  proximo   preterita fecimus 
                    summoneri,  vobiscum et cum  ceteris prelatis, proceribus, et magna- 
                    tibus regni nostri disposueramus  habuisse colloquium et tractatum 
                    ac ordinasse plenarie de eisdem, propter aliquas certas raciones ac 
                    maxime   ob vestri et quorundam  aliorum  prelatorum et magnatum 
                    absenciam,  de qua  non  immerito  admiramur,  sint dilata; propter 
                    quod  pro  vestri et  ipsorum  et  populi  regni  nostri quiete et 
                    commodo   dictum parliamentum  nostrum  resummoneri  fecimus  apud 
                    Westmonasterium    ad  quindenam   beate  Marie, virginis, proximo 
                    futuram, ad  tractandum  et ordinandum   una   nobiscum  ceterisque 
                   prelatis, proceribus, et magnatibus super negociis antedictis, verum- 
                   que  ad  resistendum   malicie Roberti de  Brus, inimici et rebellis 
                   nostri, suorumque   complicum  et  fautorum, qui  fines regni nostri 
                   Anglie  in brevi, ut asseritur, hostiliter invadere proponunt, prout 
                   hoc  ad vestram   noticiam jam  credimus pervenisse, quosdam  mag- 
                   nates cum   certo numero  armatorum   ad dictas partes ordinavimus

celeriter destinare, ad quod faciendum  magnam    summam    pecunie 
                               oportet necessario  nos habere,  per quod   quosdam  prelatos apud 
                               Westmonasterium    coram  nobis personaliter existentes requiri feci- 
                               mus,  ut  eorum  quilibet per  se de  certa  summa   pecunie  nobis 
                               snbsidium  faceret in  subvencionem   expensarum   armatorum   pre- 
                               dictorum,  nosque  eis nostras litteras patentes facere concessiimus 
                               de  allocacione inde habenda  in  proximis  solucionibus quas nobis 
                               facere tenebuntur, sive de decimis  sive de servicio suo Scocie seu 
                               de aliis debitis suis quibuscumque;  qui quidem   prelati sui gracia 
                               singillatim nostre requisicioni in hac parte benivole annuerunt, et 
                               nobis  dictas pecunie  summas,  videlicet aliquis eorum  quingentas 
                               marcas, aliquis quadringentas marcas, et qui minus  trescentas, circa 
                               diem  dominicam  proximam   ante  festum assumpcionis  beate Marie, 
                               virginis, proximo futurum,  ad ultimum   mutuare  promiserunt,  illis 
                               quos,  cum   litteris nostris obligatoriis inde faciendis, ad dictos 
                               prelatos duxerimus   transmittendos, ad  opus  nostrum   liberandas. 
                               Quamobrem    de  vestra benevolencia  confidentes quod  pro  defen- 
                               sione et tuicione regni nostri velitis, ut tenemini, consimiliter opem 
                               et operam  exhibere, vos  attente requirimus  et rogamus   quatinus 
                               de  trescentis marcis  circa diem   predictam  nobis  mutuo   facere 
                               velitis in subvencionem expensarum   predictarum, et hoc  sicut nos 
                               et honorem   nostrum  et vestrum  ac salvacionem  regni nostri dili- 
                               gitis nullo modo omittatis. Nos  enim vobis nostras litteras patentes 
                               de  allocacione inde habenda   in forma  predicta  habere faciemus. 
                               Et  de eo quod  inde ad nostrum  rogatum  duxeritis faciendum nobis 
                               per vestras litteras et latorem presencium constare faciatis. Teste 
                               me  ipso apud  Westmonasterium,    xxvj° die Julii, anno regni nostri 

                                A.D.  1313. 

                                  Fol. 185b.