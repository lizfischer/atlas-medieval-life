Bull of  Clement  modifying  a constitution of Boniface  VIII as  to 
                          the tissue of citations. 
                       Clemens,   etc.  Recolende  memorie    Bonifacius, etc., dudum 
                   constituit ut citaciones auctoritate apostolica de personis quibus- 
                   cumque    ac  eciam  undecumque    ad  instar  decretorum   in  albo 
                   pretoris, eciam extra dies solempnes  in  quibus Romani   pontifices 
                   processus consueverunt   facere generales, ipso papa  specialiter et 
                   ex certa  sciencia id  mandante   fieri, in apostolicarum audiencia 
                   publica  litterarum  vel  in  papali  palacio  publice, postmodum 
                   majoris  ecclesie loci in quo  Romanus    pontifex  cum   sua  curia 
                   residebat  januis affigende sic valeant, atque  artent  citatos post 
                   lapsum   termini,  qui distancia  considerata  locorum  citacionibus 
                   ipsis apponi   consuevit, competentibus  ac si ad  eos  personaliter 
                   devenissent.  Quia   vero   statutum  ipsum   racionabiliter editum 
                   propter maliciam  temporis  nunc  instantis nonnullis nimis  rigoro- 
                   sum  videtur, nos  rigorem  ipsum   mansuetudine  temperantes  con- 
                   stitucionem  eandem   et prefatum  citandi modum    restringimus ad 
                   illos tantum   et  in illis locum  volumus   vendicare  qui faciunt, 
                   impediunt, vel perturbant per  se vel per aliquos quoquomodo  ne ad 
                   eos possit citacio pervenire, vel  quorum  domicilia sive loca  non 
                   possit tute libereve adiri, porro ei quod circa citaciones absencium 
                   tam  diebus solempnibus  supradictis quam  aliis ecclesia Romana ex 
                   causis facere consuevit per presentem   constitucionem  seu modera- 
                   cionem  in nullo volumus  derogari.  Nulli igitur, etc. 

                     154.