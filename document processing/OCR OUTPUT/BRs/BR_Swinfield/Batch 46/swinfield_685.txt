April  27.—A   similar bond  of Robert  Petit, lord of Dudley. 

                        Ivem   opiicacio  Ropertit  Petir   Pro  DoppELEyg.—Conuwe 
                   chose  seit a totes gentz moy Robert  le petit, seigneur de Dudeleye, 
                   aver  requis  e  ententinement  prie  mon   tres honorable  seigneur 
                   piere en  Dieu sire Richard, etc., ke il par les soens face gree, fin, 
                   ou  pees pur  moy  a notre  seigneur le Roy  ou ayllours, solum  ceo 
                   ke  il verra  que  meuz  seit  a fere, auxsi  cum   pur  ces  autres 
                   tenauntz  que  tenent  de  ly par  chevalerie, taunt ferm  e estable 
                   pur  moy,  pur mes  heyrs et pur mes  executours, ceo ke le dit mon 
                   seigneur  le eveske par  les seons face en  mon   noun  par gre, fin, 
                   ou pees  a  nostre seigneur le roy ou  aillours, cum avaunt  est dit, 
                   nomeement   pur  un fee de  chevaler entier que joe tenke de  lui en 
                   Dudeleye  en  les membres   en  le counte  de Hereford,  de que  feu 
                   ieo dey  le  dit mon    seygnour  le  eveske  aquiter devers  nostre 
                   seygnour  le roi auxsi  sovent cum   mon  tourn  escherra, enfesaunt 
                   mon  serviz cum   mes  autres pieres le frount, que ore est sumonez 
                   al novel  chastel sus Tyngue   a la quienzeynne  de  la seynt Johan 
                   procheyn  avenir, le an du reigne le  roi Edward  fiz le roi Edward 
                   neoinsime.   E a  totes les avauntdites choses ben e lewement  tenir 
                   e meuz   assseurir e le  dit mon   seynour  le eveske  del dit serviz 
                   aquiter, cum sus  est dit, joe me oblige mes heirs, mes executours, 6 
                   touz mes  bien e chateus, meobles e non  meobles, teres a tenementz, 
                   huys  e aver, en  ke mayns   que  eus devendront,  a la destreste le 
                   baillifs le dit mon seygnur  le Eveske  tanque  le dit mon  seygnur 
                   le eveske  del dit serviz pleynementz  sye  acquite al plus tost que 
                   home  sache  au quel gree, fin, ou pees mon  dit serviz serra charge. 
                   En  temoigne   de ceste chose  a ceste ma  lettre ay mys  mon  seal. 
                   Escrite a  Dudeleye  le dymaunge   en  la feste de seynte Marke   le 
                   Evangeliste,  le an du regne  Edward   fiz le roy Edward  avauntdit. 

                        + 198b.