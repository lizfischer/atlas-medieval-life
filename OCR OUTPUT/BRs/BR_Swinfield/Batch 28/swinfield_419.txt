May  15.—Renewal    by  Boniface VIII  of  the powers  granted by 
                      earlier popes to Geoffrey de  Vezano. 

                     INNOVACIO   POTESTATIS    MAGISTRI  GIFFREDI   DE   VezaNno.—In 
                nomine   Dei,  Amen.    Noverint  universi,  etc., quod  in  presencia 
                mei   notarii  et  testium  subscriptorum   venerabilis vir, magister 
                Giffredus  de Vezano,  canonicus  Cameracensis,  camere  domini  pape 
                clericus, apostolice sedis nuncius, protulit et ostendit quasdam litteras 
                apostolicas  vera  bulla plumbea   et filo canapis   bullatas, etc. :— 
                Bonifacius,  etc., mugistro   Giffredo, etc.   Olim,  sicut  evidenter 
                agnovimus,    felicis recordacionis Johannes,  papa  xxj, qui  de  tue 
                circumspeccionis  industria  sincere confidens  te ad  partes  Anglie, 
                Wallie,  Scotie,  et  Hibernie,  pro  ecclesie Romane    negociis  per 
                te  promovendis    ibidem  fideliter et utiliter destinarat primo,  et 
                denuo   tempore  succedente  pie  memorie   Nicholaus, papa   iiij, tibi 
                adhuc   in  partibus  illis memorate   ecclesie  obsequiis  insistendi, 
                petendi,  exigendi, ac  percipiendi, per  te  vel per   alium, suo  et 
                ecclesie Romane    nomine,  in  partibus supra  dictis ea  omnia  que 
                sedi apostolice de  censibus, denario  beati Petri, et debitis quibus- 
                cumque,    aut testamentis   vel bonis   clericorum  decedencium   ab 
                intestato, seu alias a quibuscumque   personis  eidem  sedi apostolice 
                deberentur,  necnon  compellendi  debitores  et detentores hujusmodi 
                ad solucionem   predictorum  omnium    faciendam,  postquam   tibi vel 
                eis quibus  super hiis committeres   vices tuas  de  hoc per  inquisi- 
                cionem  vel  alio modo  constaret, eosque  qui pro  hujusmodi  debitis 
                non  solutis excommunicacionis,   suspensionis, vel  interdicti senten- 
                cias  incurrissent  a  prefatis sentenciis, postquam    de  hiis  tibi 
                satisfactum   esset,  absolvendi,  et  faciendi  super   hoc   litteras 
                absolucionis illis qui debita ipsa  solvissent; contradictores quoque 
                cujuscumque    condicionis, dignitatis, aut  ordinis  essent  appella- 
                cione postposita per  censuram  ecclesiasticam  compescendi,  tibi sub 
                certa  forma   concesserunt  per  suas  litteras liberam   facultatem. 
                Prefatus  quoque   Johannes  volens  tibi circa hec,  sicut esset ex- 
                pediens,  providere  ut  in  prosecucione  premissorum    et  aliorum 
                negociorum    ipsius ecclesie in  partibus supradictis,  pro  tuis  et 
                certe familie  tue necessitatibus cum   certis equitaturis, a prelatis 

                                              1—Not printed as of the usual form.

A.D. 1296. 

                               et aliis personis ecclesiasticis parcium earundem certam  pecuniam 
                               et subvencionum   aliam, si necessitas imineret, exigere posses,  et 
                               in rebelles per te vel per alium excommunicacionis  rite sentencias, 
                               si foret expediens, promulgare,  tibi nichilominus certo  modo  per 
                               alias litteras quas direxit prelatis et personis eisdem duxit plene 
                               et liberaliter concedendum.  Nos  vero, qui licet immeriti apostolice 
                               sedis culmini divina providencia presidemus, ipsius auctoritate com- 
                               moda, sollicita meditacione pensantes, et attendentes  quod  per  te 
                               melius et utilius negocia nostra predicta in partibus ipsis, in quibus 
                               per experiencie longioris exercicium  verisimiliter noticiam cercius 
                               habuisti, possunt, sicut in votis gerimus, expediri, ac de  circum- 
                               speccionis tue prudencia  nobis  nota plenam   in Domino   fiduciam 
                               obtinentes,  discrecioni tue   per  apostolica  scripta  mandamus 
                               quatinus  circa prosecucionem  negociorum  ipsorum,  sicut hactenus 
                               sit et deinceps, usque ad  nostrum  beneplacitum  te  reddas sollici- 
                               tudine prima   vigilem et  attentum   quod  nos  devocionem    tuam 
                               dignis in  Domino   laudibus merito  commendare    possimus.    Nos 
                               enim   quecumque    tibi  in  premissorum   favorem   per  speciales 
                               litteras fuerunt olim ab  eadem  sede  concessa devocioni  tue  pre- 
                               sencium   auctoritate de  novo   concedimus,  dantes   tibi liberam 
                               potestatem  exercendi et  faciendi predicta juxta predictarum  con- 
                               tinenciam litterarum, quociens oportunum  fuerit et videris expedire. 
                               Datum   Rome   apud  sanctum   Petrum,} id. Maii, pontificatus nostri 
                               anno  secundo. 

                                    Hoe  instrumentum  prescriptum  nos Ricardus, etc., vidimus sub 
                               sigillo magistri Giffredi manu Johannis, quondam   Egidii de Amelia, 
                               clerici, sacrosancte Romane   ecclesia auctoritate notarii  pupplici, 
                               conscriptum.