Aug.  27.—Letter  of Llewelyn, Prince  of Wales,  affirming his long 
                 possession of  three villages claimed by the Bishop-elect, but 
                  promising, when more at leisure, further inquiry as to his rights. 
               De   Levtino.—Venerabili  in Christo Patri, Domino  Thome,  Dei 
           gracia Herefordensi Electo, suus si placet amicus, L[eulinus], Princeps 
           Wallie, Dominus   Snaudonie,  salutem  et reverenciam  cum  honore. 
           Litteras vestras  recepimus  continentes, quod   nos  tres villas ad 
           manerium  ecclesie vestre vestrum de Northledebury pertinentes, prout 
           vobis suggeritur, tenemus  minus  juste occupatas;  quare nobis  per 
           easdem  litteras supplicastis dictas tres villas vobis benigne per nos 
           restitui. Nos, vero, justas peticiones vestras devote exaudire volentes, 
           vobis tenore presencium innotescere volumus quod, cum dicte tres ville 
           a diu retroactis temporibus sub dominio nostro extiterunt, ad alicujus 
           suggestionem  eas restituere de jure non tenemur, prout nobis videtur ; 
           set vobis  in hac  parte deferre! volentes, expeditis arduis negociis 
           quibus ad  presens occupamur,  inquiri faciemus  ad quos  dicte ville 
           spectare debeant,  et  secundum   quod  receperimus  in inquisicione 
           supradicta, habito prudentum consilio, operari properabimus* quatenus 
           secundum   Deum   et justiciam expedire viderimus.   Vos,  eciam, si 
           placet, indempnitati Ecclesie vestre ita prospicere velitis quod jus 
           nostrum  in aliquo non ledatur. Valeat Paternitas vestra benedicta et 
           diu in Domino.   Datum  apud  Sechtone vj Kalendas Septembris, anno 
           Domini   M°CC°LXX°    quinto.