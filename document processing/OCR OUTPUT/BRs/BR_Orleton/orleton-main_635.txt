Venerabili in Christo patri, Dei gracia  Episcopo  Herefordensi 
                    vel ejus  vicario i   spiritualibus, Gaucelinus, miseracione   divina 
                    tituli sanctorum  Marcellini et Petri  presbiter cardinalis, salutem, 
                    etc.  Ex  parte  Roberti de  Alurestone, presbiteri, Rectoris ecclesie 
                    de Stauntone  in  Foresta de  Dene,  vestre diocesis, nobis  exhibita 
                    peticio continebat  quod   ipse olim,  prout  lacius  vobis exponet, 
                    fratrem  Bertramium,    canonicum   Monasterii  de  Hales,  Premon- 
                    stratensis ordinis, Wygorniensis  diocesis, contra ipsius voluntatem 
                    per frenum   equi sui, quem   equitabat, secum  ducendo,  et  absque 
                    excessu alio difficili vel enormi per  aliquod tempus  in  custodiam 
                    detinendo, quem  postmodum    restituit illesum pristine libertati, ex- 
                    communicacionis   incurrit sentenciam in tales generaliter promulga- 
                    tam,  et sic ligatus non  credens  propter  hoo aliquam   sentenciam 
                    incurrisse, se  fecit, alias tamen  rite, ad  omnes   sacros ordines 
                    statutis a jure temporibus   promoveri,  et non tamen   in contemp- 
                    tum  clavium  set per  simplicitatem  et juris ignoranciam   in ipsis 
                    ordinibus ministravit, et alias immiscuit se  divinis ; super quibus 
                    fecit humiliter  supplicari sibi de  oportuno   remedio  per  Sedem 
                    Apostolicam  provideri.  Nos  igitur auctoritate domini  Pape  cujus 
                    penitenciarie curam  gerimus,  circeumspeccioni vestre  committimus 
                    quatinus, si est ita, postquam passo injuriam, si extat et non satis- 
                    fecit, satisfecerit competenter, ipsum presbiterum a dicta sentencia 
                    absolvatis juxta formam  ecclesie consuetam,  et  injuncta inde  sibi 
                    pro modo  culpe penitencia salutari, eoque ad tempus, prout expedire

videritis, a dictorum ordinum  execucione  suspenso, demum,   suffra- 
                             gantibus sibi meritis, alioque canonico non obstante,  super irregu- 
                             laritate et inhabilitate ex premissis contractis et ipsorum ordinum 
                             ex  execucione,  dumtamen    in eorum   recepcione  ejus  ignorancia 
                             crassa non  fuerit vel supina, dispensetis misericorditer cum eodem. 
                             Datum   Avinione,  viije Junii, Pontificatus domini  Johannis  Pape 
                             xxijÂ° anno decimo. 

                             A.D.  1326.