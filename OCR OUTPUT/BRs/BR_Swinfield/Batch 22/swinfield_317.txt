Dec.  13.—Bull  of Nicholas  IV forbidding  the unlicensed collections 
                           for the defence of the holy land which were  being misapplied. 

                         ». 1289, 

                         In die nomine,  Amen.    Hoe   est transcriptum, exemplum,  seu 
                    sumptum    cujusdam   littere apostolice sanctissi mi patris, domini 
                    Nicholai,  pape  quarti, que  incipit in hunc   modum  :—Nicholaus, 
                    episcopus, ete., venerabilibus fratribus, archiepiscopis, episcopis, et 
                    universis ecclesiarum  prelatis, exemptis et non  exemptis, salutem, 
                    etc.  Quia  nimis  excresceret  audacia  plurimorum   et in  aliorum 
                    offensas  eorum  temeritas  insaniret si virga  deficeret corrigentis, 
                    expedit ut  presidentis providencia castigetur temeraria presumpcio 
                    perversorum.   Sane  nuper ad  nostrum   fidedigna relacione pervenit 
                    auditum   quod nonnulli iniquitatis filii, ut in advencionibus suis et 
                    fraudis  astuciis Deum   offendant, mortales  decipiant, et  orrendis 
                    mendaciis  opprimant  veritatem,  non  attendentes quantis hiis tem- 
                    poribus  periculis subjaceat status  miserabilis terre sancte,  cum, 
                    post civitatis Tripolitanensis miserabilem capcionem  inimicis crucis 
                    Christi  ad  occupacionem   paratis, intendant   residui dicte terre, 
                    se  fratres templi  hospitalis  sancti Johannis   Jerusalimitani  ac 
                    aliorum   diversorum    ordinum    domorum    Dei   et   hospitalium 
                    asserentes, per mundi   regiones diversas eorundem   ordinum  domo- 
                    rum   Dei  et hospitalium   nomine   elemosinas  et  legata et  male 
                    oblata incerta, et que  alias offerunter racione predicacionis crucis, 
                    in ejusdem  terre subsidium   convertenda, petere  ac  colligere non 
                    formidant, ipsa  ex quibus   debet ejusdem   terre necessitatibus et 
                    subsidio  subveniri  in usus   proprios  convertendo,  in animarum 
                    suarum  periculum  et dicte terre non  modicum   detrimentum.   Nos 
                    igitur, qui positi sumus  ut  aliorum corrigamus  errores et omnem 
                    peccandi  materiam   subtrahamus,    exounc   universis  et  singulis 
                    religiosis ordinibus hospitalium  et  domorum     Dei  magistris  et 
                    fratribus, cujuscumque ordinis et condicionis existant, omnis questus 
                    exercicium  interdicentes omnino,  omnia  privilegia, indulgencias, et 
                    litteras, cujuscumque tenoris existant, prefatis religiosis vel ordinibus, 
                    etc., ab apostolica sede vel legatis ejus aut quibuscumque aliis con- 
                    cessas quo ad  questum   hujusmodi  faciendum, penitus revocamus  et 
                    nullius esse  decernimus   firmitatis. Quocirca   wuniversitati vestre 
                    per apostolica  scripta in  virtute obediencie destricte precipiendo 
                    mandamus    quatinus  quilibet vestrum in  civitatibus, diocesibus, et 
                    locis vobis subjectis questores  seu fratres hujusmodi   ad colligen- 
                    dum  elemosinas,  legata, et  oblata predicta  nullatenus admittatis, 
                    neque  a  subditis  vestris permittatis admitti, nisi  iidem  fratres 

l. 69.

vel questores post hujusmodi   prohibicionem  mandatum    super hoc 
                              ab eadem   sede habuerint  speciale.  Illos quoque  questores, quos 
                              contra hujusmodi  prohibicionem  nostram  secus  inveneritis attemp- 
                              tare, capere ac ipsos captos cum equis et omnibus  bonis penes ipsos 
                              inventis ad nos sub  fida custodia transmittere procuretis, contradic- 
                              tores, etc., compescendo;  non  obstante si aliquibus a predicta sit 
                              sede  indultum  quod  excommunicari,   etc., non possint;   invocato 
                              eciam  ad hoc, si necesse fuerit, auxilio brachii secularis; presentes 
                              vero litteras per  civitates, etc., per vos publicari volumus et que 
                              mandantur  in eis inviolabiliter observari. Quarum  copia penes  vos 
                              sub manu   publica vel autentico sigillo retenta, illas latori presen- 
                              cium  ad  partes   alias deferandas  restituere procuretis.  Datum 
                              Rome   apud  sanctam  Mariam   majorem,  id. Decembris, pontificatus 
                              nostri anno  secundo.   Ego  Johannes,  dictus Bhows  de  Londoniis, 
                              domini  pape notarius publicus, predicti patris, sanctissimi Nicholai, 
                              pape  quarti, litteram plumbea  vera bulla  et filo canapis pendenti 
                              bullatam, non  cancellatam, etc., transcripsi, exemplavi, seu sumpsi, 
                              ipsumque   transcriptum, etc., ad ejus  autenticum  una  cum   infra 
                              litteratis testibus diligenter postmodum ascultavi et scripsi omnia 
                              suprascripta  ac eciam   publicavi, meoque   signo consueto  signavi 
                              rogatus sub  anno  incarnacionis Domini   M°CC*  nonagesimo,  indic- 
                              cione  tercia, id. Maii, in cimiterio  ecclesie de  Lamhethe   juxta 
                              Londonias,   presentibus magistro  Johanne  de  Horkistone,  Thoma 
                              de  Sorham,   Henrico   de  Cantuaria,  Henrico  de  Ticheforde,  et 
                              Olivero de  Brontone,  clericis, ad hoc vocatis testibus et rogatis. 

                              A.D.  1289.