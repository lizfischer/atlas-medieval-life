LITTERA  DE BONIS QUE  PosT Episcopos  HEREFORDENSES   DEBENT 
                   BELINQUI.—Omnibus    Christi  fidelibus, ete., Stephanus, Decanus 
                   Herefordie, et ejusdem  loci Capitulum,  salutem in  Domino.    Ad 
                   vestram volumus pervenire noticiam nos inspexisse cartam Venerabilis 
                   Patris in Christo R [adulfi], Dei gracia Herefordensis Episcopi, in hec 
                   verba—Omnibus   Christi fidelibus ad quos presens scriptum pervenerit, 
                   Radulfus, Dei  gracia Episcopus Herefordensis, eternam  in Domino 
                   salutem.  Noverit universitas vestra nos recepisse a magistro Thoma 
                   Foliot, Thesaurario Herefordie, executore  bone  memorie   Domini 
                   H {ugonis], predecessoris nostri, quondam  Herefordensis Episcopi, 
                   sex [et] viginti libras sterlingorum ad terras Episcopatus seminandas 

                Fol. 15.

et carucas cum stauro, quales in Episcopatu fuerint relicte.1 Et quia 
           volumus quod  tantum  beneficium nobis  collatum futuris temporibus 
           prosit Ecclesie nostre Herefordie, promittimus nos tantumdem pecunie 
           successori nostro relicturos, nisi fuerint terre nostri decessus tempore 
           seminate.  Quod  si forte, disponente Domino, contingat nos in fata 
           decedere citra autumpnum,   terris seminatis, volumus quod  fructus 
           autumpni  sequentis cedant  in usus successoris nostri cum carucis, 
           stauro, suppellectibus ad culturam  terre convenientibus, privilegio 
           Domini  Regis Episcopis Anglie concesso  non obstante; nullo eciam 
           testamento  a  nobis aliquando  faciendo  huic  nostre ordinacioni, 
           voluntati, et promissi{s] prejudicante. Volumus eciam et ordinamus, 
           quantum  in nobis est, ut omnes successores nostri, futuri Episcopi in 
           Ecclesia Herefordie, ad simile beneficium quale a nobis relictum fuerit 
           imperpetuum   obligentur.  Et in hujus  rei testimonium Decano   et 
           Capitulo nostro Herefordensi litteras has patentes direximus, volentes 
           et petentes ut ab eodem  Capitulo hee  nostra ordinacio confirmetur. 
           Datum   anno Domini  M°CC°XXX°    vij, mense Maio.  Nos igitur piam 
           ipsius Patris Venerabilis ac laudabilem voluntatem considerantes, et 
           concessionem et ordinacionem ejus super premissis omnibus ratam  et 
           gratam  habentes, eam, sicut predictum est, presenti scripto et sigilli 
           nostri munimine  confirmamus.   Datum   anno  Domini   M°CC°XXX° 
           septimo, mense Junio.