Edwardus, etc., episcopo Herefordensi, etc. Cum  nos et omnes 
                  progenitores nostri, quondam  reges Anglie, quibuscumque   tempori- 
                  bus retroactis quibus temporalia archiepiscopatuum et episcopatuum 
                  aliquorum  in regno nostro  Anglie in manibus  nostris seu ipsoram 
                  progenitorum  nostrorum  aliquibus de  causis extiterunt, ad omnia 
                  et singula beneficia de dictis temporalibus  existencia et ad tunc 
                  vacancia presentare et  eorum  aliqua dare  et conferre consueveri- 
                  mus  ut  in regio jure nostro,  nosque  ad hujusmodi   beneficia sic 
                  vacancia in possessione simus  presentandi  et ea  conferendi ut in 
                  antiquo  jure nostro supradicto,  ac vos  et omnes   et  singuli de 
                  ligeancia juxta sacramentum  fidelitatis vestre nobis et corone nostre 
                  prestitam  nos ac  jura nostra et ipsius corone  nostre quecumque 
                  viribus vestris manutenere teneamini, ac nos presentacionem nostram 
                  ad  archidiaconatum  Cornubie  et prebendam    quam   Johannes  de 
                  sancto  Paulo  nuper tenuit in  ecclesia Exoniensi  per creacionem 
                  ipsius Johannis  in archiepiscopum Dublinensem,  tempore  quo tem- 
                  poralia episcopatus  Exoniensis  in  manu   nostra  ultimo  fuerunt 
                  vacantes  ef ad  nostram donacionem   spectantes, versus episcopum 
                  Exoniensem   per consideracionem  curie nostre recuperaverimus,  et 
                  eos  dilecto nostro  clerico, Willelmo de  Cusancia,  contulerimus 
                  regio  jure nostro qui ad  eosdem   archidiaconatum  et prebendam 
                  canonice  fuit admissus et eos diu pacifice possedit, ac jam datum 
                  sit nobis  intelligi quod quidam  Thomas   David   et Johannes  de 
                  Uphulle  et quamplures  alii, nostri et corone nostre regie inimici, 
                  jus nostrum   regium  et  judicium  predictum   pro  viribus callide 
                  adnullari facere machinantes,  quamplures  processus extra regnum 
                  nostrum   Anglie  versus  ipsum  Willelmum,   pro eo  quod  eosdem 
                  archidiaconatum   et  prebendam   virtute  collacionum   nostrarum 
                  sibi inde in  dicto jure nostro  factarum admisit,  prosequebantur, 
                  et per  eos prefatum  Willelmum  in  magnas  pecunie summas   ultra 
                  modum    excessivas ibidem condempnari   fecerunt et processus illos

infra regnum  nostrum   Anglie vobis detulerunt  exequendos,  et vos 
                                eorum  pretextu denarios illos tam a dilecto clerico nostro, Nicholao 
                                de Neutone,  quem   falsis coloribus et machinacionibus suis  partem 
                                in processu predicto una cum   prefato Willelmo  fecerunt, ut dicitur, 
                                levari et eisdem  Thome   et Johanni  solvi facere proponitis, dicti- 
                                que Thomas   et Johannes   alia dampna   intolerabilia tam  nobis  et 
                                corone  nostre regie quam   eisdem  Nicholao  et Willelmo  occasione 
                                predicta facere moliuntur  in nostri contemptum    et prejudicium  et 
                                jurium  corone  nostre predicte ac  judicii predicti et effectus ejus- 
                                dem  lesionem manifestam,  nos dicta jura nostra ac judicia in curiis 
                                nostris regiis rite reddita illesa volentes observare et impugnatores 
                                eorundem  debite cohercere, vobis  prohibemus  ne quicquam  pretextu 
                                aliquorum  hujusmodi  processuum    vobis liberatorum  seu  ex  nunc 
                                liberandorum  nec alio quocumque   colore faciatis nec fieri procuretis 
                                quod  in  derogacionem   juris nostri regii  vel judicii predicti aut 
                                effectus eorum   cedere  valeat quacumque    auctoritate attemptetis 
                                nec  faciatis aliqualiter attemptari, inhibentes universis et singulis 
                                subditis vestris  ex  parte nostra,  ne aliquam  execucionem   super 
                                hujusmodi   processibus nobis et corone  nostre predicte sic prejuci- 
                                alibus faciant nec quicquam   aliud quod  in derogacionem,  etc., sub 
                                periculo quod  incumbit;  scientes quod,   si vos vel  aliquis subdi- 
                                torum  vestrorum   secus  feceritis, contra vos et  subditos  vestros 
                                taliter procedemus,  justicia mediante,   quod  punicio  vestra  aliis 
                                cedet in terrorem.  Teste  meipso  apud Westmonasterium,    xviii? die 
                                Maii, anno  regni nostri Anglie xxxiii*, etc. 

                               A.D,  1359, 

                                  Fol.  174a.