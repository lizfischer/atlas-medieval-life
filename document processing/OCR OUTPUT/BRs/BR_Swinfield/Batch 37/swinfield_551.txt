A conciliatory letter of the bishop  to the citizens of  Hereford  beg- 
                           ging  them  to have  patience and  forbearance in  dealing  with 
                            the tenants of his fee. 

                        LITTERA  MISSA  BURGENSIBUS   HEgREFORDENSIBUS.â€”Richard,   par 
                   la grace de  Dieu eveske de Hereford, a  ses treschers amys et frers 
                   en  Dieu, baillifs e citeseyns notre seygnur  le roy en  la cite de 
                   Hereford,  saluz  e kaunke   il puet de  bien  e de  honur  ove  la 
                   benisun  de Dieu.  Pur  coe ke notre graunt  desir est e graunt tens 
                   ad  este, cum   Dieu  meysmes   le seet  bien, ke bone pees  e bone 
                   charite en dreyture  e en  honur  fuessent meyntenues  entre vus  e 
                   nus  e  la gent  de  la seynte eglise de  Hereford,  e sumes  mult- 
                   forment  grevez en notre quer  kaunt un  nus fet a  saver ke matire 
                   surf  ou anchesun   par  quey  pees e  charite entre les parties de 
                   sus   dites pussent  estre enmenusees    ou  troublees, par  graunt 
                   affiaunce ke nus  avoms   unkore de la  buntive amyste  ke vus  nus 
                   avez  avaunt  ces houres  sovent  mustre  la votre bone  mercy;   si 
                   vus  priums  e  requerums  autre si autentivement  cum  nus  poums 
                   ke  vous, pur  le honur  de  Dieu  e la reverence  de seynte  eglise 
                   ky  fiz vus  estes, e  pur  nostre  requeste, si vus   plest, voillez 
                   relesser les grevouses destrestes ke vus  fetes, a coe ke um   nous 
                   ad  fet a saver, sur nos gentz e sur les gentz  de notre eglise pur 
                   pou  de  aver ke vus lur demaundez   en  cas ke  aukunes  ne avynt, 
                   cum   eus dyent, ou  soveans ke  vus veillez teus grevaunces mettre 
                   en  suffraunce taun ke  nus  ou nostre seneschal, sire Willaums  de 
                   Mortumer,   e acuns  de nos autres amys,  pussums  a  vus  meysmes 
                   bonement   venire trester ensemble, issint ke vus eez kaunke resun @ 
                   dreyture  demande,  e nos gentz autre si, saunz estre en  si graunt 
                   dammage    de  lur biens grevez  cum  il sunt ore.   E  de  coe vus 
                   priums  ke  vus  nus  voillez fere a saver  votre bone  volente par 
                   le porteur de ceste lettre, e ne voillez suffrir ke la pees ke Dieu 

                154. 

Me sg,

A.D.  1306. 

                              ad  par vos  eydes, ja vynt  anns  e plus, si  honestement  meyn- 
                              tenuz la sue mercy  en la cite avaunt dite seyt defete pur pou  de 
                              aver ou  pur anchesun  ke ne  amunte  for ke a  pou  de avauntage 
                              et graunt  damage  de  amedeus  les parties de cors e de alme,  ke 
                              Dieu  defent.  Nus  priums  Dieu tut pussaunt ke  il vus gart touz 
                              jours en pees e  en bonte  e en graunt honur.