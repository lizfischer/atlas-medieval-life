March   30,  1278.—Dispensation   granted  to  John  Abbad,   by  the 
                           authority of a Bull  of Pope  Gregory,  to enable him  to take 
                           Orders, and obtain  an ecclesiastical benefice, notwithstanding 
                           the defect of tllegitimacy. 

                       JoHannes    AsBaD.—Gregorius    Episcopus,  Servus  servorum 
                   Dei, Venerabili Fratri, Episcopo Herefordensi, salutem, graciam, et

benediccionem.    Constitutus  in presencia  nostra  dilectus  filius 
           Johannes  Abbad, clericus tue diocesis, nobis humiliter supplicavit ut 
            cum  eo super  defectu natalium, quem  patitur de soluto genitus et 
           soluta, dispensare misericorditer curaremus. Ad te igitur remittentes 
           eundem,  fraternitati tue per apostolica scripta mandamus quatinus, 
           consideratis diligenter circumstanciis universis que circa ydoneyeta- 
           tem  fuerint attendende, si paterne non est incontinencie imitator, set 
           bone   conversacionis et vite, super quibus  tuam  intendimus  con- 
           scienciam onerare, aliasque sibi merita suffragantur ad dispensacionis 
           graciam  optinendam, quod, hujusmodi non  obstante defectu, ad omnes 
           ordines  promoveri, et  ecclesiasticum beneficium, eciam  si curam 
           habeat  animarum,  obtinere valeat, secum, postquam per biennium in 
           gramatica  studuerit, auctoritate nostra dispenses, prout secundum 
           Deum    anime  sue saluti videris expedire.  Ita tamen,  quod  idem 
           clericus ad ordines, sicut requiret onus beneficii quod eum post dis- 
           pensacionem  hujusmodi  obtinere contigerit, se faciat statutis tempori- 
           bus promoveri, et personaliter resideat in eodem. Alioquin hujusmodi 
           gracia quoad beneficium ipsum  nullius penitus sit momenti.  Datum 
           Lugduni,  Idibus Maii, pontificatus nostri anno tercio. Et notandum 
           quod  in forma  prenotata dispensatum  est cum  eodem, iij Kalendas 
           Aprilis, anno   Domini   M°CC°LXX°®    septimo,  pontificatus nostri 
           anno  secundo.