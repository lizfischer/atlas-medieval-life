RBLR 2603
1326.11.17
Nov. 17 - Final settlement with Richard de Hamenasch, Robert de Icklesham, John de la Felde, and Roger de Breinton, executors of Richard [Swinfield ], formerly Bishop of Hereford. ACQUIETANCIA FACTA EXECUTORIBUS DOMINI RICARDI QUONDAM HEREFORDENSIS EPISCOPI.— Universis sancte matris ecclesie filiis ad quos presentes littere pervenerint, Adam, etc., salutem Litteras reverendi patris, domini Walteri, Dei gracia Archiepiscopi Cantuariensis, etc., recepimus, tenorem qui sequitur continentes: Walterus, etc. venerabili fratri, domino Ade, etc. Ad audiendum compotum sive raciocinium administracionis bonorum bone memorie domini Ricardi, olim Herefordensis Episcopi, defuncti predecessoris vestri immediati, per ipsius defuncti executores reddendum, necnon ad compellendum legitime executores eosdem ut compotum sive calculum hujusmodi fidelem reddant, ipsosque absolvendos sive condempnandos, prout merita exigunt compoti supradicti, ac ipsos finaliter liberandos et dimittendos in eventum, et super hiis litteras dimissionis hujusmodi sive acquietancie eisdem executoribus con cedendas et fieri faciendas, vobis cum potestate coercionis canonice  tenore presencium plenam in Domino committimus potestatem. Datum apud Lamhethe, ijº Kal. Augusti, anno Domini M°CCC°xx. Nos igitur potestatem nobis per dictas litteras attributam rever enter, ut decuit, acceptantes magistros Ricardum de Hamenasshe, et Robertum de Iklesham, ac dominos Johannem de la Felde et Rogerum de Breyntone, executores pie memorie dicti predecessoris nostri, ad reddendum compotum seu raciocinium administracionis dictorum bonorum coram nobis fecimus evocari, qui hujusmodi compotum seu raciocinium administracionis dictorum  bonorum, debi torum et legatorum plenarie reddiderunt. Et quia nos per dictum compotum seu raciocinium  evidenter comperimus ipsos hujusmodi bona administrasse fideliter et prudenter, eosdem executores ab ulteriori compoto seu raciocinio administracionis bonorum predictorum reddendo, auctoritate et potestate predicta nobis concessa ab officio dimittimus et finaliter liberamus, eosque imperpetuum quietos et absolutos fore decrevimus per presentes, ipsorum fidem et consciencias onerantes eisque sub obtestacione divini judicii firmiter injungentes ut quicquid residui dictorum  bonorum ad manus eorum pervenerit, deductis expensis racionabilibus, in pios usus distribuant juxta prefati defuncti ultimam voluntatem. In cujus rei etc. Datum Herefordie, xvijº die mensis Novembris, anno Domini millesimo CCCºxxvjº, etc.