CHIRBURY   PRO  CORRECCIONIBUS.—Thomas,     etc., Priori et Con- 
             ventui de  Chirebury  salutem, etc.  Quanto  viri regulares et religiosi, 
             ex  Ordinis sui debito, vite preeminencia  et  conversacione  laudabili 
             aliis in  speculum  esse  tenentur sanctitatis, qui divina providencia 
             in ipsius sortem  specialiter sunt electi, tanto acerbius reprehensione 
             digni  et diversis penarum   generibus  procul  dubio  affligendi sunt, 
             si in legem  Dei  sui et contra religionis sue observancias quicquam 
             indiscrete et  frequenter  commiserint   per quod   scandalum   menti- 
             bus  aliorum  non  inmerito  valeat  generari, cum  ea que  a clero et 
             maxime    religiosis aguntur de  facili trahuntur  a  subditis  in ex- 
             emplum.    Sane  ex  commissa   regiminis  nobis a  Deo  cura officium 
             Visitacionis in  vestro Prioratu  nuper  impendentes,   nonnulla  dis- 
             plicencia  ex  relatu  fidedignorum  intelleximus,  necnon  et  aliqua 
             oculata  fide perpendere potuimus,  que  animum   nostrum  contra  vos 
             non  modicum   movere  poterant,  et que ad  animadvertendum    in vos 
             penali  judicio variis ex  causis  racionabiliter, novit  Deus,  satis 
             fuerant  inductiva.   [Illa igitur que  correccione  seu reformacione 
             digna  esse  censemus,  prout  ad presens  super  hiis deliberare vale- 
             amus,  reservantes  nobis  penam   pro commissis,  vobis seriatim pre- 
             sentibus significamus; in quibus diligencius corrigendis si negligentes 
             fueritis vel remissi, eciam  pro  presentibus et futuris, indubitanter 
             canonicam   evitare non   credatis ulcionem.   In  primis  itaque  filii 
             karissimi,  firmiter precipimus   injungendo  quod   infra septa  mo- 
             nasterii vestri  vosmet  ipsos  ita materialiter  includi  faciatis ne 
             omnibus   extraneis  laicis et  mulieribus   et  aliis indistincte in- 
             grediendi  loca vestra, [in] quibus  contemplacioni  et  divino cultui 
             secrecius  vacare  debetis, prout  hactenus,  de  quo   dolemus,  fieri 
             consuevit,  inposterum   pateat  facultas  accedendi,  set  circa  in- 
             clusionem  vestri et ecclesiam vestram construendam   solito efficacius 
             laboretis, licet victu, vestitu, et aliis aliquantulum vos vitam ducere

oporteat  arciorem.   Ex  frequenti enim  accessu extraneorum,  quos 
                   pro  defectu clausure  forte excludere non  potestis, scandala quam- 
                   plurima  de  vobis oriuntur, et  aliqui vestrum  enormiter  diffamati 
                   sunt,  ita quod  obloquendi   de  vobis plerisque  datur  occasio  et 
                   materia  similiter detrahendi. Secundo,  cum  parliamenta, tractatus, 
                   seu  collaciones in locis vestris secretis, precipue  cum   extraneis 
                   pro negociis temporalibus  vel hiis que utilitatem domus  contingunt, 
                   aliqua habueritis pertractanda per  Priorem, vel alios obedienciarios 
                   domus;   in ecclesia parochianis deputata, vel  in cimiterio, non  in 
                   Conventu   canonicorum,   claustro, refectorio, vel dormitorio, cum 
                   modestia  congruente  talia licite pertractentur. Tercio, ut ecclesiam 
                   vestram  et clausuram   supradictam  facilius construere possitis,’ et 
                   propter  es alienum  quo  adhuc  estis pregravati, numerum   canoni- 
                   corum   vestrorum,  dum   tamen   cultus divinus  in  ecclesia vestra 
                   honeste  sustentari valeat, citra Visitacionem   nostram  proximam, 
                   vel saltem nobis  inconsultis, augeri districcius inhibemus. Quarto, 
                   in refectorio, dormitorio, claustro et aliis locis silencio deputatis 
                   interius loquentes, non sicut retrotemporibus  inter vos  actum  est, 
                   ore  exteriori, silencium curetis arcius observare.   Ad   hec  man- 
                   damus   et districte precipimus quod  Prior sit frequens in claustro, 
                   jacens  in  dormitorio,  comedat   in  refectorio, nisi extraneorum 
                   adventus  vel alia justa  causa  hoc  debeat  impedire.   Inhibemus 
                   eciam  omnes  alienaciones;  et alienata, tam  in spiritualibus quam 
                   in temporalibus, in quantum   poteritis secundum  Deum   et justiciam 
                   precipimus  pro viribus revocari;  et nos circa revocacionem  eorun- 
                   dem  consilium  et auxilium,  prout  decet, adhibere  parati erimus, 
                   Domino   concedente.   Precipimus   insuper quod   omnes   et singuli 
                   vestre congregacionis fratres sint regulares, obedientes  Priori suo, 
                   sine scismate  et murmuracione;    continenciam  similiter servare et 
                   propriis renunciare, que de  substantia vestra  professionis sunt, ex 
                   parte  Jhesu  Christi  districtissime precipimus   injungendo.   In- 
                   hibemus  eciam  ne  aliquis canonicus vel frater, suspectus vel alias 
                   notatus  seu diffamatus, exeat  septa Prioratus sine sano  comitatu. 
                   De  hiis  autem  qui  diffamati  sunt  infra breve   tempus   debitas 
                   correcciones  per  Priorem  ipsum   fieri precipimus;  ita  quod  de 
                   correccionibus ipsis et modo  suo procedendi  in hac parte  nos citra 
                   Octabas  Sancti  Martini reddat  in omnibus   cerciores.  Quia  vero 
                   circa administracionem   rerum  temporalium   vestrarum   diversi di- 
                   versa senciunt,  habita  super hoc   deliberacione pleniori, quo  ad 
                   honorem   Dei  et utilitatem  vestram  expedire viderimus,  congruis 
                                              1—In MS. possetis.             . 

                Fol. 43.

loco et tempore per Dei  graciam  intendimus ordinare.  Quo  itaque 
             ordinato illud per  litteras nostras faciendum   vobis dabimus   in 
             mandatis.   Ista autem   que  vobis scribimus  in presenti  unacum 
             aliis regularibus observanciis diligenter et fideliter observetis, in re- 
             missionem  peccatorum  vestrorum, cum   benediccione Dei  et nostra. 
             Valeatis. Datum   apud  Castrum  Episcopi, vij Kalendas Novembris, 
             Pontificatus nostri [anno] iij*