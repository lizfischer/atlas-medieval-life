LITTERA   QUIA NON  FIAT  PROCESSUS.—Salutem,   etc.  Quia  cum 
                             dilecto in Christo   filio et amico  nostro,  domino   Willelmo   de 
                             Thunneyke,   Rectore  ecclesie de Munstreworth,  clerico et familiari 
                             amicissimi nostri, venerabilis in Christo patris, domini Norwicensis 
                             Episcopi, super  residencia sua in dicta ecclesia facienda ex  causa 
                             racionabili ad tempus  duximus  dispensandum,  nolumus   quod  occa- 
                             sione non  residencie sue inquietetur in aliquo seu gravetur, immo 
                             pocius quod  eidem in absencia  sua quantum   cum  Deo  poteritis ex- 
                             hibeatis gracie et favoris. Ipse  enim  excusavit se quod  ex certis 
                             causis vobis alias lacius exponendis nuper vos  et ceteros ministros 
                             nostros, ut moris est, in suis domibus non  admisit, paratus culpam 
                             et moram   in  hac  parte contractas cum   obediencie promptitudine 
                             et satisfaccione plenarie expiare. Et si quid fuerit questionis inter 
                             vos  et eum  hoc  totum  nostre ordinacioni committit, et fiet vobis 
                             et sibi justicie complementum.     In  Christo,  etc.  Datum   apud 
                             Schenyngfelde, ix° die mensis  Julii.