A  number  of erroneous statements contained in the judgment  given 
                          above. 

                        FALSITATES  CONTENTE  IN  HOC  PROCESSU..—Memorandum     quod 
                   has falsitates subscriptas continet sentencia, si sentencia dici debeat, 
                   quam   Petrus de  Langona  pro se nuper  in curia dicitur habuisse; 
                   primo  cito  post principium  sentencie ubi scribitur, ecclesiam et 
                   prebendam   magistro Thome   de Cantilupo contulisset de facto, etc., 
                   falsum  est, quia ecclesia de parva Wenlok   nunquam    fuit collata 
                   dicto  magistro  Thome,  set  fuit collata primo  cuidam   magistro 
                   Johanni  de Landaf, et postea Johanni  de Bruges, et tercio Roberto 
                   de  Wychio.   Item  superius ubi  scribitur quod fuit privatus post 
                   iter arreptum falsum  est, quia existens in diocesi Herefordensi fuit 
                   privatus juris exigencia et ordine observato. Item in peticione sua 
                   ubi asserit prebendam  de Prestona valere sexaginta libras annuatim 
                   et ecclesiam  de parva  Wenlok  duodecim   libras, utrumque falsum 
                   est, quia  verus valor  dicte prebende  per annum   vix est viginti 
                   marce,  que ad  firmam fuit posita aliquando per decem  marcas, set 
                   modo,  sicut accepimus, pro duodecim  marcis posita est ad firmam ; 
                   ecclesia autem  predicta vix  valet per annum   sex marcas.   Item 
                   executores episcopi Thome  nunquam   fuerunt moniti quod  pendente 
                   lite in  curia Romana,  etc., set tantum  citati fuerunt die sancti 
                   Dyonisii, anno   Dom.  M°CC*  octogesimo   quinto, quod,  etc. que 
                   citacio facta fuit per duodecim dies postquam fuissent per dominum 
                   archiepiscopum  Cantuariensem  ab onere  et a nomine  hujus  execu- 
                   cionis sentencialiter et finaliter liberati. Item ubi scribitur quod 
                   mortuo   Henrico  de Wodestoke   prebenda  fuit collata Roberto  de 
                   Phylebi, iterum  falsum  asseritur, nec scribitur quod Robertus  de 
                   Wychio   est canonicus  Herefordensis.  Item  ubi innuit Ricardum,

Herefordensem    episcopum,   et Willelmum    de  Monteforti,  fuisse 
                                executores bone  memorie   Thome   de  Cantilupo  tempore  citacionis 
                                sibi facte, hoc falsum est quia ante illud tempus  fuerunt ab execu- 
                                cione, ut premittitur, liberati, ita quod tempore citacionis predicte 
                                nichil  remansit  de  bonis  defuncti  quod  sue  potestati subesset. 
                                Immo,   si  quid  de  bonis  defuncti  superfuit  illo tempore,  non 
                                ipsorum  potestati vel  dispensacioni subfuit, set superioris eorum 
                                potestati et  ordinacioni fuit  totaliter assignatum,  sicut apparet 
                                expresse in litteris patentibus domini  officialis curie Cantuariensis 
                                super  liberacione et absolucione predictorum  executorum  confectis. 
                                Sunt  et  alia multa  falsa conscripta  in sentencia  memorata   que 
                                procuratores in  curia latere non  debent. 

                              A.D.  1291.